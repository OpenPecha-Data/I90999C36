༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG5966
n/a
ImageGroup:
ISBN:
11KG5983
9787105108114 (set)
9787105108114 (Set)
Title:
གསུང་འབུམ།
བྱམས་པ་ཆོས་གྲགས་
gsung 'bum/_byams pa chos grags
བྱམས་པ་ཆོས་གྲགས་
Author:
byams pa chos grags
printed from computerized input
Descriptor:
Original Publication:
In/a n/a
Place:
Upe cin
Publisher:
mi rigs dpe skrun khang
2010
Date:
Volume:
Total Volumes:
Non
n/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/2010



༄༅། །མཁན་ཆེན་རྡོ་རྗེ་འཆང་རྗེ་བཙུན་བྱམས་པ་ཆོས་གྲགས་
དཔལ་བཟང་པོ་མཆོག་གི་གསུང་འབུམ་
བཞུགས་སོ། །
sa
m
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
མི་རིགས་དཔེ་སྐྲུན་ཁང་།
བ



༄༅། །མཁན་ཆེན་རྡོ་རྗེ་འཆང་རྗེ་བཙུན་བྱམས་པ་ཆོས་གྲགས་
དཔལ་བཟང་པོ་མཆོག་གི་གསུང་འབུམ་
བཞུགས་སོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
མི་རིགས་དཔེ་སྐྲུན་ཁང་།



༄༅། །བྱམས་དང་སྙིང་རྗེའི་རྩལ་རྫོགས་གདོང་ལྔ་པ།།
ཆོས་ཚུལ་འཆད་རྩོད་རྩོམ་པས་འཛིན་པ་ལ།།
ཕྱོགས་གླང་གྲགས་པའི་རྗེས་འགྲོ་མཁས་པའི་དབང་།།
མཚུངས་མེད་རྗེ་བཙུན་བླ་མར་གསོལ་བ་འདེབས།།



མཛད་པ་པོའི་ངོ་སྤྲོད་མདོར་བསྡུས།
༄༅། །ན་མོ་གུ་རུ་མཉྫགྷོ་ཥ་ཡ།
རྒྱལ་ཀུན་བྱམས་བརྩེ་གཅིག་བསྡུས་པ།།
སྙིགས་དུས་འགྲོ་འདྲེན་དཔལ་དུ་གྱུར།།
བསྟན་འགྲོ་ཆོས་བཞིན་སྐྱོང་བ་ཡི། །
གྲགས་པའི་མཚན་ཅན་ཕྱག་གི་ཡུལ།།
རྣམ་དག་བསླབ་གསུམ་དྲི་བྲལ་མཁའ་དབྱིངས་སུ།།
ངེས་དོན་ལུང་རིགས་འབུམ་གྱིས་རབ་བརྗིད་ཅིང་།།
མདོ་སྔགས་ཆོས་ཀྱི་འོད་དཀར་སྤོ་བ་ཅན།།
སྐལ་བཟང་བདེ་འབྱུང་རལ་པའི་རྒྱན་དུ་ཆེ།།
ཚ་ཟེར་ཅན་གྱིས་ཁ་བའི་རྡུལ་ལ་བཞིན།།
གང་གི་གསང་གསུམ་མཛད་བཟང་མཐོང་བའི་མོད།།
རྙེད་བཀུར་གྲགས་དང་ལོག་འཚོ་ལྷུར་ལེན་པའི།།
མཁས་རློམ་ཅན་ཡང་དུལ་བའི་དཔལ་ལ་བཀོད།།



ཚོགས་གཉིས་ལས་འཁྲུངས་མཁྱེན་ལྔ་པ་ཡིས་བརྩེ་བས་འདོམས་པའི་ཟབ་
རྒྱས་ཆོས་ཀྱི་གངས་རིའི་དབུས་ན་རྣམ་དཔྱོད་རྩལ་གྱིས་རབ་ཏུ་བརྗིད་པ་
གང་།།
སྲིད་འབྱོར་མཐའ་དག་མེ་འབར་འོབས་དང་དུག་སྦྲུལ་མཚང་ལྟར་མངོན་པར་
གཟིགས་མཛད་ངེས་འབྱུང་བསམ་དང་བྱང་ཆུབ་སེམས་ཀྱི་ལུས་སྟོབས་རབ་
ཏུ་རྒྱས།། །
ཟབ་མོ་ལྟ་བའི་མཁའ་ལ་རྣམ་པར་འཕྱོ་ཞིང་འཆད་རྩོད་རྩོམ་གྱི་གད་རྒྱངས་
ཆེར་གཡོས་སྨྲ་ངན་རི་དྭགས་ཚོགས་ཀྱི་ཀླད་པ་ཀུན་ནས་འགེམས།།
བཀའ་དྲིན་ཟླ་མེད་གདོང་ལྔ་པ་ཁྱོད་བྱང་ཆུབ་བར་དུ་མི་གཡོ་དགྱེས་བཞིན་
སྙིང་དབུས་བཞུགས་ལ་བླ་ན་མེད་པའི་གྲུབ་མཆོག་སྩོལ་བར་མཛོད།།
ཅེས་ཤིས་པ་བརྗོད་པའི་ཚིགས་སུ་བཅད་པ་དག་གིས་སྡུན་བསུས་ཏེ་
སྐབས་དོན་གང་གླེང་བར་བྱ་བ་ནི། དེ་ཡང་ཕྱོགས་དང་རིས་སུ་མ་ཆད་པའི་སྐྱེ་
དགུ་ཡོངས་ཀྱི་མ་འདྲིས་པའི་མཛའ་བཤེས་ཆེན་པོ། རིགས་དང་དཀྱིལ་རྒྱ་
མཚོའི་མངའ་བདག་གང་ཉིད་སྙིགས་ལྔའི་རྒུད་ཚོགས་ལྷག་པར་འཕེལ་ཏེ་
འགྲོ་བ་རྣམས་འདོད་ཡོན་ལ་སྲེད་ཞེན་གྱི་དུག་ཆུས་རབ་ཏུ་མྱོས་ཏེ་ཤིན་ཏུ་
གདུལ་དཀའ་བའི་དུས་འདིར་ཡང་སྙིང་སྟོབས་ཆེན་པོས་རྒྱལ་དང་རྒྱལ་བའི་
སྲས་ཀྱི་མཛད་པའི་ཁུར་ཆེན་མཐའ་དག་རང་ཉིད་གཅིག་པུས་བདག་གིར་
བཞེས་ཏེ་བསམ་བཞིན་ཞིང་འདིར་སྡོམ་བརྩོན་ངུར་སྨྲིག་འཛིན་པའི་གར་གྱི་
རྣམ་པར་རོལ་པ། བདག་ཅག་རྣམས་ཀྱི་ཚེ་རབས་གཏན་གྱི་མེ་ཏོག་གང་ལ་



ཕོག་པའི་ལྷ་སྐལ་ཆེན་པོ། ཡོངས་རྫོགས་བསྟན་པའི་མངའ་བདག་དོན་གྱི་
སླད་དུ་མཚན་ནས་སྨོས་ཏེ་མཚན་བརྗོད་པར་དཀའ་བ་བདག་གི་མཁན་རིན་
པོ་ཆེ་ ༧རྗེ་བཙུན་བྱམས་པ་ཆོས་ གྲགས་དཔལ་བཟང་པོ་ཞེས་ཡོངས་སུ་
གྲགས་པ་གང་དེའི་སྐུ་ཚེ་འདི་ཉིད་ཀྱི་མཛད་རྣམ་མཐའ་དག་པ་ནི་སོ་སོའི་སྐྱེ་
བོ་ཐ་མལ་པ་བདག་ལྟ་བུས་ཇི་བཞིན་བརྗོད་པར་ག་ལ་ནུས་ཏེ། ཇི་སྐད་དུ་
འཇམ་དབྱངས་ཆོས་རྗེས། །
ཁྱོད་ཀྱི་སྐུ་གསུང་ཐུགས་ཀྱི་ཡོན་ཏན་རྣམས།།
ཕྱོགས་བཅུར་བཞུགས་པའི་རྒྱལ་བ་སྲས་བཅས་ཀྱིས།།
མ་ལུས་བརྗོད་པར་མི་ནུས་འོན་ཀྱང་ནི།།
དད་པས་སྤེལ་ལ་ཅུང་ཟད་མཉན་པར་གྱིས།།
ཞེས་གསུངས་པ་ལྟར་ལས་མ་མཆིས་མོད། ད་ལམ་རྒྱ་ཆེའི་དད་ལྡན་
རྣམས་ལ་ངོ་སྤྲོད་པའི་ཕྱིར་ས་བཅད་ཙམ་གྱི་ཚུལ་དུ་ཅུང་ཟད་སྤེལ་བ་ལས།
རྒྱས་པར་ནི་ངེས་པ་དོན་གྱི་དགེ་བའི་བཤེས་གཉེན་ཆེན་པོ་བདག་གི་རྗེ་བླ་མ་
དོན་གྱི་སླད་དུ་མཚན་ནས་སྨོས་ཏེ་༧རྗེ་བཙུན་འཇམ་དབྱངས་ཕུན་ཚོགས་
དཔལ་བཟང་པོས་མཛད་པའི་རྣམ་པར་ཐར་པ་དད་པའི་པད་ཚལ་རྒྱས་བྱེད་
བྱིན་རླབས་འོད་སྟོང་འདྲེན་པའི་ཤིང་རྟ་སོགས་ལས་ཤེས་པར་བྱའོ།། །
དེ་ཡང་མགོན་པོ་གང་ཉིད་གནས་ཚོད་དམ་ཐུན་མིན་ལྟར་ན་ནི། རྒྱལ་བ་
རྡོ་རྗེ་འཆང་ཉིད་ཐ་མལ་པའི་ཚུལ་གྱིས་སངས་རྒྱས་ཀྱི་མཛད་པ་སྟོན་པར་
གོར་མ་ཆག་སྟེ།



ཇི་སྐད་དུ་ཀྱེ་རྡོར་ལས། ཕྱི་མའི་དུས་སུ་གྱུར་པ་ན། །ང་ཉིད་སློབ་དཔོན་
གཟུགས་ཀྱི་སྐུ། །ཞེས་དང་།
གུར་ལས། གང་ཉིད་རྡོ་ རྗེ་ སེམས་ དཔའ་ཞེས། །དེ་ཉིད་ སློབ་དཔོན་
གཟུགས་སུ་འཛིན། །སེམས་ཅན་ཕན་གདགས་དམིགས་ནས་ནི། །ཐ་མལ་པ་
ཡི་གཟུགས་སུ་གནས། །ཞེས་དང༌། །
སློབ་དཔོན་དཔའ་བོས་ཀྱང༌། སློབ་དཔོན་དང་ནི་རྡོ་རྗེ་འཛིན། །ཐ་དད་
པར་ནི་མི་བརྟག་གོ །ཞེས་གསུངས་པ་སོགས་ཀྱིས་གྲུབ་པའི་ཕྱིར་དང༌། །
རང་ཅག་རྣམས་ནི་རྒྱལ་བ་རྡོ་རྗེ་འཆང་དངོས་སུ་མཇལ་ཞིང་དེའི་མཛད་
པ་ལ་ལོངས་སུ་སྤྱོད་པའི་སྐལ་བ་དང་ནི་མི་ལྡན། ཡང་དག་པར་རྫོགས་པའི་
སངས་རྒྱས་བཅོམ་ལྡན་འདས་རྣམས་ཀྱིས་ནི་སྐད་ཅིག་ཀྱང་གཡེལ་བ་མེད་
པར་སྐྱེ་འགྲོ་ཡོད་དོ་ཅོག་གི་དོན་མཛད་པར་གདོན་མི་ཟ་བར་ཁས་བླང་
དགོས་ན། སྐྱབས་མཆོག་དམ་པ་གང་ཉིད་ཀྱིས་སྐུ་ཚེ་ཧྲིལ་པོར་བསྟན་འགྲོ་
ཆོས་བཞིན་དུ་སྐྱོང་བར་མ་ཟད་བསྟན་པའི་ལག་རྗེས་ཀྱང་ཤིན་ཏུ་ཆེ་བ་མིག་
མཐོང་ལག་ཟིན་དུ་ཡོད་པ་འདི་བཞིན་ལགས་ན། གང་ཉིད་རྒྱལ་བ་རྡོ་རྗེ་
འཆང་གི་རྣམ་རོལ་ཏུ་འཐད་སྒྲུབ་ཀྱི་རིགས་པ་ཡང་དག་གིས་ཀྱང་འགྲུབ་པ་
ཡིན་ནོ།།
ཐུན་མོང་ངམ་སྣང་ཚོད་ལྟར་ནའང་། །ཇི་སྐད་དུ།
བདེ་གཤེགས་གཞན་གྱིས་སྤངས་པའི་རྩོད་དུས་ཀྱི།།
དམུ་རྒོད་གདུལ་དཀའི་འགྲོ་བ་བདག་ཅག་ལ།། །



མདོ་སྔགས་ཟབ་རྒྱས་རྒྱལ་བའི་དགོངས་པ་བཞིན།།
སྟོན་མཛད་དྲིན་ཅན་བླ་མར་གསོལ་བ་འདེབས།། །
ཞེས་གསུངས་པ་ལྟར་སྙིགས་ལྔའི་རྒུད་ཚོགས་ཆེས་ཆེར་བདོ་ཞིང་དམུ་
རྒོད་ཀྱི་གདུལ་བྱ་ཤིན་ཏུ་གདུལ་དཀའ་བའི་དུས་འདིར་ཡང་ཐབས་མཁས་ལ་
ཐུགས་རྗེ་ཆེན་པོ་དང་ལྡན་པའི་སྒོ་ནས་སྐལ་ལྡན་གྱི་གདུལ་བྱ་མཐའ་ཡས་པ་
སྨིན་གྲོལ་གྱི་ལམ་ལ་འགོད་པར་མཛད་པའི་སྙིགས་དུས་ཀྱི་འགྲོ་འདྲེན་ཆེན་
པོ་མཆོག་ནི། འཇམ་མགོན་བླ་མ་ཙོང་ཁ་པ་ཆེན་པོས།
འདྲེན་པ་མཆོག་དེས་དཀའ་བ་དཔག་མེད་ཀྱིས།།
ནན་ཏན་སྙིང་པོར་མཛད་ནས་བསྒྲུབ་པ་འདི།། མ་
ཐབས་གང་ཞིག་གིས་འཕེལ་བར་འགྱུར་སྙམ་པའི།།
རྣམ་པར་དཔྱོད་པས་ཉིན་མཚན་འདའ་བར་ཤོག །
ཅེས་གསུངས་པ་ལྟར་འཇིག་རྟེན་ཀུན་གྱི་ཕན་བདེའི་འབྱུང་གནས་རྒྱལ་
བའི་བསྟན་པ་རིན་པོ་ཆེ་གང་གིས་འཕེལ་བར་འགྱུར་སྙམ་པའི་རྣམ་དཔྱོད་
ཀྱིས་དུས་འདའ་ཞིང་གཞན་གྱིས་བསྒྲུན་དུ་མེད་པའི་སྐྱེས་མཆོག་དམ་པ་གང་
ཉིད་རིགས་རུས་ཕུན་སུམ་ཚོགས་པར་སྐྱེ་བ་བཞེས་པའི་ཚུལ་ནི། དེ་ཡང་པཎྜི་
ཏ་སྨྲི་ཏི་ཛྙཱ་ན་ཀིརྟི་དཔལ་བཟང་པོ། འགྲོ་མགོན་ཆོས་རྒྱལ་འཕགས་པ། གྲུབ་
ཐོབ་ཆེན་པོ་ཞང་རས་བླ་མ་དཀོན་མཆོག་རྒྱལ་མཚན་སོགས་དང་། ཁྱད་པར་
དུ་རང་ཅག་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་ཆེན་པོ་༧འཕགས་
ཆེན་ཕྱག་ན་པདྨོ་ཡབ་སྲས་རིམ་བྱོན་དུ་མས་ཞབས་ཀྱིས་བཅགས་ཤིང་བྱིན་



གྱིས་བརླབས་ལ་འབྱོར་བཅུད་ཕུན་སུམ་ཚོགས་པའི་གནས་ཁྱད་པར་ཅན་
གཉའ་རྟ་ཞེས་བྱ་བ་ན། བསྟན་པའི་རྒྱན་གཅིག་ཞི་བཟང་མཆོག་སྤྲུལ་རིན་པོ་
ཆེ་དང་། གྲུབ་པའི་དབང་ཕྱུག་མགྲོན་ཁྲི་བློ་བཟང་སྙན་གྲགས་སོགས་མཁས་
གྲུབ་མའི་ཡབ་གཞིས་སུ་གྱུར་པ་ཕ་རབས་བརྒྱུད་འཛིན་དང་བཅས་པས་བློ་
ཕུགས་ཆོས་ལ་གཏོད་ཅིང་མཐོ་ལ་བཀུར་སྟི་དམན་ལ་གཅིག་ཏུ་བརྩེ་བའི་ངང་
ཚུལ་དང་ལྡན་པ་གྱེན་ལང་ཚང་ཞེས་འབོད་པར། མཆོག་གསུམ་གཙུག་ཏུ་
བཀུར་ཞིང་ཡ་རབས་སྤྱོད་བཟང་དང་ལྡན་པའི་ཡབ་ཚེ་རིང་དངོས་གྲུབ་དང་།
རྒྱུན་དུ་ཆོས་ལྡན་གྱི་བྱ་བར་བརྩོན་ཞིང་མཛངས་མའི་ཡོན་ཏན་ཀུན་དང་ལྡན་
པའི་ཡུམ་གཡུ་སྒྲོན་གཉིས་ཀྱི་སྲས་སུ། རབ་བྱུང་བཅུ་དྲུག་པའི་ཆུ་ཕོ་སྤྲེལ་གྱི་
ལོར་ངོ་མཚར་བའི་ལྟས་དཔག་ཏུ་མེད་པ་དང་བཅས་ཁྱེའུ་གཞན་བཙས་པ་
དང་ཡེ་མི་འདྲ་བར་ཡུམ་ལ་ཟུག་རྔུ་གཏན་ནས་མེད་ཅིང་བདེ་བའི་རང་བཞིན་
གྱི་ངང་ནས་མངལ་བཟང་ཆུ་འཛིན་གྱི་རྒྱ་ལས་ གྲོལ་ཏེ་སྐྱེ་དགུའི་བསོད་
ནམས་ཀྱི་ཞིང་དང་མིག་གི་བདུད་རྩིར་མངོན་པར་གསལ་བར་གྱུར་ཏོ། །
དེ་ཡང་ཞལ་མཇལ་བ་ཙམ་གྱིས་དད་པའི་སྤུ་ལོང་དབང་མེད་དུ་གཡོ་
ཞིང་མཐོང་ན་མི་མཐུན་པ་མེད་པའི་རྒྱལ་སྲས་གཞོན་ནུ་གང་ཉིད་དགུང་
གྲངས་བཞིར་སོན་པ་ན། འཇམ་མགོན་རྒྱལ་བ་གཉིས་པའི་གདུང་འཚོབ་
༧སྐྱབས་རྗེ་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོས། ལུང་རྟོགས་ཡོན་
ཏན་གྱི་དབང་ཕྱུག་དམ་པ་གདོང་ཀོང་སྤྲུལ་སྐུ་ངག་དབང་བསོད་ནམས་རྒྱལ་
མཚན་དཔལ་བཟང་པོའི་མཆོག་སྤྲུལ་དུ་ངོས་འཛིན་མཛད་དེ་དམ་པ་འདི་ཉིད་



ཆབ་དགོན་མཚན་ཉིད་གྲྭ་ཚང་རང་གིས་བདག་པོ་རྒྱག་སྟེ་གྲྭ་ཚང་འདི་ཉིད་དུ་
བཞུགས་སུ་གསོལ་ན་མ་འོངས་པར་བསྟན་པ་དང་འགྲོ་བ་ལ་ཕན་ཐོགས་
ཆེན་པོ་འོང་ཞེས་མཚན་གྲྭའི་ ལས་སྣེ་སྤྱི་མགྲིན་ལ་བཀའ་གནང་བ་ལྟར་
དགུང་གྲངས་དགུར་བཞེས་པ་ན། སྔོན་འཇམ་མགོན་ཆོས་ཀྱི་རྒྱལ་པོ་ཙོང་ཁ་
པ་ཆེན་པོ་དགུང་ལོ་བཅུ་དྲུག་པར་དབུས་ཕྱོགས་སུ་ཕེབས་པའི་ལམ་བར་
དགོན་མལ་འདིར་ཞག་བཞུགས་མཛད་སྐབས་གནས་བརྟན་བཅུ་དྲུག་དང་།
མགོན་པོ་ཕྱག་དྲུག་པ་སོགས་ཀྱིས་ཞལ་གཟིགས་བྱུང་ཞིང་། དེ་སྐབས་སྐུ་
འཁོར་རྣམས་ལ་གནས་འདིར་འཕགས་པའི་གནས་བརྟན་ཆེན་པོ་བ་ཀུ་ལས་
བདག་གིར་མཛད་པའི་བཤད་སྒྲུབ་ཀྱི་སྡེ་ཆེན་པོ་ཚུགས་ཤིང་འདོད་དགུ་
འབད་མེད་དུ་ཚང་བ་འབྱུང་ཞེས་དང་། དེའི་ནངས་པར། འདི་ན་མ་འོངས་
པར་དགེ་འདུན་སྟོང་ལྷག་འདུ་བའི་དགོན་པ་འོང་བར་འདུག་ཅེས་ལུང་བསྟན་
ཅིང་བྱིན་གྱིས་བརླབས་པར་མཛད་པའི་མདོ་སྔགས་བཤད་སྒྲུབ་ཀྱི་བསྟི་
གནས་ཕྱོགས་ཐམས་ཅད་ལས་རྣམ་པར་རྒྱལ་བའི་ཆོས་སྡེ་ཆེན་པོ་ཆབ་མདོ་
དགེ་ལྡན་བྱམས་པ་གླིང་གི་ཆོས་གྲྭར་ཞུགས་ཏེ། བརྟན་མཁས་ཡོན་ཏན་གྱི་
མངའ་བདག་མང་ཐོས་འདུལ་འཛིན་ཆེན་པོ་རྗེ་བཙུན་བློ་བཟང་དོན་འགྲུབ་
མཆོག་དང་། མཚུངས་མེད་བསྟན་པའི་རྩ་ལག་ཡོངས་ཀྱི་དགེ་བའི་བཤེས་
གཉེན་ཆེན་པོ་རྗེ་བཙུན་བྱམས་པ་མཐའ་ཡས་དཔལ་བཟང་པོ་གཙོས་ས་སྟེང་
ན་འགྲན་ཟླ་བྲལ་བའི་བཤེས་གཉེན་དུ་མ་བསམ་སྦྱོར་གཉིས་ཀྱིས་ཚུལ་
བཞིན་དུ་བསྟེན་ཅིང་རྒྱལ་སྲས་ཆེན་པོ་རྟག་ཏུ་ངུ་དང་མི་གཉིས་པར་གྱུར་ཏེ།



སྨིན་བྱེད་ཀྱི་དབང་དང་རྗེས་གནང་། གྲོལ་བྱེད་ཀྱི་ཁྲིད་དང་ཞལ་ཤེས། རྒྱབ་
རྟེན་གྱི་ལུང་དང་བཤད་པ་བཅས་དམ་ཆོས་བདུད་རྩིའི་བགོ་སྐལ་མཐའ་དག་
བུམ་པ་གང་བྱོའི་རྣམ་པར་ལྷག་མེད་དུ་བཞེས་ནས། མང་དུ་ཐོས་པའི་ཟླ་བའི་
དཀྱིལ་འཁོར་གྱི་ཉ་ཡོངས་སུ་གང་བར་གྱུར་ཏོ། །
དེ་ནས་རྗེ་བཙུན་འཇམ་པའི་དབྱངས་ ཀྱིས་མཉམ་མེད་ཙོང་ཁ་ཆེན་
པོ་ཡབ་སྲས་ལ་གནང་བའི་ཁྱད་པར་གསུམ་ལྡན་གྱི་མན་ངག་ཟབ་མོ་བཞིན་
ཉིན་མཚན་ཁོར་མོ་ཡུག་ཏུ་མདོ་སྔགས་གསུང་རབ་ཀྱི་དོན་ལ་དཔྱད་པ་ཞིབ་
མོར་མཛད་པ་སོགས་ཐོས་བསམ་སྒོམ་གསུམ་ཡ་མ་བྲལ་བར་འབད་པ་ལྷུར་
ལེན་གྱིས་རྟག་ཏུ་ཉམས་བཞེས་ལ་འགྲུས་པར་མཛད་ཅིང་། རྙེད་བཀུར་དང་
གྲགས་སྙན་འཚོལ་བ་ལ་ཅུང་ཟད་ཀྱང་མི་རེ་བར་གྲྭ་རྐྱང་དཀྱུས་མའི་ཚུལ་
གྱིས་ཆོས་གོས་ངན་ངོན་ཙམ་གྱིས་ཆོག་པ་སོགས་འཕགས་པའི་རིགས་བཞི་
ལ་བསྟེན་གོམས་ཚུལ་བཞིན་མཛད་དེ། སྒྲ་དང་སྙན་ངག་སོགས་ཐ་སྙད་ཀྱི་
རིག་གནས་སྤྱི་དང་། ཁྱད་པར་དབུ་ཕར་འདུལ་མཛོད་ཚད་མ་གསང་སྔགས་
དང་བཅས་པ་སྦྱང་བར་བྱ་བའི་གནས་ཡོད་དོ་ཅོག་ལ་མཁས་པར་སྦྱངས་
ཏེ་ཐོས་དོན་རྒྱུད་ལ་སྦྱོར་བའི་ཉམས་ལེན་སྙིང་པོར་མཛད་པས་མཉམ་མེད་ཇོ་
བོ་ཆེན་པོ་དང་། འཇམ་མགོན་བླ་མ་ཡབ་སྲས་ཀྱི་གདུང་འཚོབ་ཆེན་པོར་གྱུར་
པ་ན། ལུང་རིགས་ཀྱིས་ཕྱུག་པའི་མཁས་མང་བློ་གསལ་མཐའ་ཡས་པའི་་་་་་
དབུས་སུ་གཞུང་ལུགས་རབ་འབྱམས་སྨྲ་བའི་གྲྭ་སྐོར་མཚན་བཏགས་བཞེས་
ཏེ༑ གཞུང་ཆེན་མོའི་དཀའ་གནད་ལ་གོ་བ་སྟེར་ཕུལ་ཆེ་བའི་ལྗགས་ལན་ཅི་



བདེར་གནང་བས་མཚོན། དོན་དང་མཐུན་པའི་སྙན་གྲགས་ཀྱི་འབྲུག་སྟོང་
མཁའ་ལ་ལྡིར་ཞིང་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་བའི་
བ་དན་དཀར་པོ་འོག་མིན་གྱི་བར་དུ་བསྒྲེངས་སོ།། དེ་
དེ་བཞིན་ སྐུ་ཆུང་ངུའི་དུས་ནས་ཀྱང་ རང་ གཞན་ གྱི་དོན་སྒྲུབ་པ་ལ་
ཕུན་སུམ་ཚོགས་པའི་རྒྱུ་སྤྱན་དང་མངོན་ཤེས་སོགས་ཕུལ་དུ་བྱུང་བའི་ཡོན་
ཏན་གྱིས་ཐུགས་ཀྱི་བང་མཛོད་བྱུར་བུར་གཏམས་ནའང་བུམ་ནང་གི་མར་མེ་
བཞིན་དུ་མི་མངོན་པར་སྦ་བར་མཛད་དེ། ཡོན་ཏན་ཀུན་གྱི་གཞི་མ་སྡོམ་
གསུམ་རྣམ་པར་དག་པའི་ངོས། མཁས་པའི་བྱ་བ་འཆད་རྩོད་རྩོམ་གསུམ་་་་་
སོགས་དམ་པའི་རྣམ་ཐར་གཙང་མ་བདག་གིར་བཞེས་ཏེ་ཆབ་དགོན་ཉམས་
གསོ་དབུ་ཚུགས་ཟིན་རྗེས། རབ་རྒྱལ་ཤིང་གླང་སྤྱི་ལོ་ཆིག་སྟོང་དགུ་བརྒྱ་གྱ་
ལྔ་ལོའི་ཧོར་ཟླ་དང་པོའི་ཚེས་བཅོ་ལྔ་ཉིན་ཆབ་མདོ་དགེ་ལྡན་བྱམས་པ་གླིང་
གི་མཁན་ཁྲིར་མངའ་གསོལ་བ་ནས་ད་ལྟའི་བར་བགྲང་བྱ་ཉེར་བཞིའི་རིང་
བསྟན་འགྲོའི་དོན་ཆེན་སྒྲུབ་པར་སྐྱོ་ངལ་གཏན་ནས་མི་མངའ་བར་དགོན་་་་་
འདིའི་འཛིན་གྲྭ་ཡོངས་ལ་གཞུང་ཆེན་མོའི་དཔེ་ཁྲིད་དང་། ལོ་ལྟར་ལམ་རིམ་
ཆེ་ཆུང་དང་། སྔགས་རིམ་ཆེན་མོ། གསང་འདུས་འགྲེལ་པ་བཞི་སྦྲགས་སོགས་
ཀྱིས་མཚོན་མདོ་སྔགས་ཆོས་ཀྱི་གྲུ་ཆར་འཛད་མེད་དུ་འཇོ་བ་དང་ཆབས་ཅིག་
བར་ཁམས་ཀྱི་ལྗོངས་འདིའི་དགོན་མ་ལག་དང་བཅས་པ་རྣམས་སུའང་སྐུ་
ངལ་འཛེམ་མེད་ཀྱིས་སྔ་ཕྱིར་མང་དུ་ཕྱག་ཕེབས་ཏེ་ཟབ་རྒྱས་ཆོས་ཀྱི་བདུད་
རྩི་ཅི་འདོད་དུ་བསྩལ་བས་སྐལ་ལྡན་གྱི་གདུལ་བྱ་གྲངས་ལས་འདས་པ་དག་



རྒྱུད་མ་སྨིན་པ་རྣམས་སྨིན་པར་མཛད་ཅིང་། སྨིན་པ་རྣམས་གྲོལ་བ་དང༌།
གྲོལ་བ་རྣམས་མཐར་ཕྱིན་པར་མཛད་པ་སོགས་ཀྱིས་སྐྱེ་དགུའི་བསོད་ནམས་
ཀྱི་ཞིང་དང་གཙུག་གི་རྒྱན་དམ་པར་གྱུར་ཏོ།།
དེ་བཞིན་དམ་པ་འདིས་ཆོས་ཐོག་སྐབས་གཙོ་བོ་ཀློག་པ་ཐོས་བསམ་་་་
དང་༑ ཆོས་མཚམས་སྐབས་འཆད་ཉན་དགོས་ཚེ་ མ་ གཏོགས་ བཅད་རྒྱའི་
ངོས་ཡི་དམ་དུ་མའི་བསྙེན་སྒྲུབ་སོགས་ཐུན་གྱི་རྣལ་འབྱོར་ལ་རྟག་ཏུ་གཞོལ་
བར་མཛད་དེ་ཀུན་གྱི་སྐྱབས་གནས་སུ་གྱུར་ཅིང་ལོངས་སྤྱོད་དཔག་མེད་ངང་
གིས་འདུ་ནའང་། སྲིད་འབྱོར་ལ་འཛིན་ཆགས་གཏན་ནས་མི་མངའ་བར་སྲིན་
མོའི་བསླུ་བྲིད་ཀྱི་མཚང་ལྟར་གཟིགས་ཏེ་ཕྱོགས་འདིའི་འདུས་སྡེ་རྣམས་སུ་
གཏོང་ སྒོ་ དང་། མཆོད་ འབུལ། སྐུ་ གསུང་ ཐུགས་ རྟེན་ བཞེངས་ པ་ བཅས་
ཞིང་དམ་ པ་ ཁོ་ནར་ གཏོང་བ་ སོགས་ ལེགས་མཛད་ མཐའ་ དག་ ལ་ ཀུན་
གྱིས་ཡི་རང་ཞིང་བསྔགས་བརྗོད་ཀྱིས་དུས་འདའ་བ་སྟེ། །
དེ་ཡང་བྲག་གཡབ་ ༧སྐྱབས་མགོན་དགུ་པ་ཆེན་པོས། དམ་པ་གང་དེ་
སྙིགས་ དུས་ འགྲོ་ བ་ སྤྱི་ དང་། ལྷག་ པར་ བར་ ཁམས་ ཕྱོགས་ སུ་ རྒྱལ་
བསྟན་འཛིན་སྐྱོང་སྤེལ་གསུམ་གྱི་འཕྲིན་ལས་རླབས་ཆེན་སྐྱོང་བའི་བདག་
ཉིད་ཆེན་པོར་བཞུགས་ཤིང་། ཡང་དགོས་རང་ཡུལ་བྲག་གཡབ་ཀྱི་གདན་ས་
མ་དགོན་སེར་སྐྱ་མང་ཚོགས་ལ། མདོ་སྔགས་གཞུང་ལུགས་རྒྱ་མཚོའི་ཆོས་
བཀའ་བསྟར་ཆགས་ལོ་མང་གནང་བ་མ་ཟད། གང་ ལ་ ཇི་ ལྟར་འཚམས་
པའི་བླང་དོར་ལེགས་པར་རྒྱུན་དུ་སྟོན་པར་མཛད་པའི་བཀའ་དྲིན་ཟབ་མོས།
- 10 -



ངེད་རང་ནས་གདན་ས་དངོས་སུ་འཛིན་ཁུལ་བྱས་ཀྱང་། དེ་ལྟར་རྔོ་མི་ཐོགས་
པའི་མི་ཚབ་ལྷས་མཛད་ཀྱི་རང་བཞིན་དེ་ཉིད་དྲན་པའི་ཡུལ་ཙམ་དུ་ལུས་པའི་
ཞེས་སོགས་གསུངས་པ་ལྟར་རོ།།
མདོར་ན་མདོ་ ཁམས་ ཀྱི་ ལྗོངས་ འདིར་བཀའ་པོད་ལྔའི་འཆད་ཉན།
རིགས་ཆེ་ཆུང་གི་ཚོགས་ལངས། དགེ་བཤེས་ཀྱི་མཛད་སྒོ། གཞི་གསུམ་གྱི་
ཉམས་ལེན། རྒྱུད་སྡེ་རྣམས་ཀྱི་རྡུལ་ཚོན་དང་འབྲེལ་བའི་སྒྲུབ་མཆོད་བཅས་
སྔར་མེད་གསར་འཛུགས། ཉམས་པ་སོར་ཆུད། མི་ཉམས་གོང་འཕེལ་དང་
ཆབས་ཅིག་ཞལ་མཇལ་གསུང་ཐོས་ཀྱི་སྐལ་བ་བཟང་པོའི་གདུལ་བྱ་མཐའ་
ཡས་པའི་རྒྱུད་ལ་ཐར་པ་དང་ཐམས་ཅད་མཁྱེན་པའི་ས་བོན་བླ་ན་མེད་པ་
བསྐྲུན་པར་མཛད་ཅིང་། །
ཁྱད་པར་དུ། དགེ་འདུན་མཐུན་པ་བདེ་བ་སྟེ། །མཐུན་པ་རྣམས་ཀྱི་དཀའ་
ཐུབ་བདེ། །ཞེས་གསུངས་པ་ལྟར། ལུང་རྟོགས་ཀྱི་བསྟན་པ་རྒྱས་པའམ་ལྷ་
མིར་བཅས་པའི་འགྲོ་བ་ཡོངས་ཀྱི་བསོད་ནམས་ཀྱི་ཞིང་མཆོག་བླ་ན་མེད་པ་
ནི་དགེ་འདུན་གྱི་སྡེ་ཡིན་ལ། དེ་ཡང་དགེ་འདུན་གྱི་སྡེ་རྣམས་ཐུགས་མཐུན་པ་
ཉིད་ཡིན་པས། ཕྱོགས་འདིའི་དགེ་འདུན་གྱི་སྡེ་རྣམས་ཐུགས་མཐུན་ཞིང་ལྟ་
གྲུབ་གཙང་བ། སྒོ་གསུམ་གྱི་སྤྱོད་པ་ཞི་དུལ་གྱིས་གཟུར་གནས་ཀྱི་སྐྱེ་བོ་
མཆོག་དམན་ཀུན་གྱི་སྨོན་གནས་སུ་གྱུར་པ་འདི་ནི་མདོ་ཁམས་བསྟན་པའི་
སྒྲོན་མེ་ ༧འཕགས་ཆེན་ཕྱག་ན་པདྨོ་ཡབ་སྲས་རྣམས་ཀྱི་ཐུགས་རྗེའི་གྲིབ་
བསིལ་འོག་རྗེ་བླ་མ་འདི་ཉིད་ཀྱི་འཕྲིན་ལས་ཉག་གཅིག་ལས་བྱུང་བ་ཀུན་ལ་
- 11 -



གྲགས་ཤིང་གྲུབ་པ་ལྟར་ལ། རྗེ་དམ་པ་འདི་འཕྲིན་ལས་ཤིན་ཏུ་རྒྱས་ཤིང་
བསྟན་འགྲོའི་བྱ་བ་གང་བརྩམས་ཀྱང་བར་ཆད་ཀྱི་མཚན་མ་གཏན་ནས་
མི་འབྱུང་བ་ཞིག་ཡོད་པ་ནི། དགེ་བའི་བཤེས་ གཉེན་རྣམས་བསམ་སྦྱོར་
གཉིས་ཀྱིས་ཚུལ་བཞིན་དུ་བསྟེན་པའི་བྱིན་མཐུ་ཁོ་ན་སྟེ། །
རྗེ་ཉིད་ཀྱི་ཞལ་ནས། ང་སྔོན་སློབ་གཉེར་བྱས་པའི་སྐབས་སུ་ཕྱི་རོལ་
ཏུ་སོང་ཚེ་མི་གཞན་དང་གཏམ་བཤད་ནས་ཅུང་ཟད་གཡེངས་པ་ན་རྒན་རིན་པོ་
ཆེའི་ཐུགས་དང་འགལ་བར་དོགས་ནས་དེའི་ཚོད་ཙམ་བང་རྩལ་གྱིས་འགྲོ་བ་
ཞིག་ཡོད། ཅེས་དང་། ང་ཆོས་ཁྲིའི་སྟེང་དུ་བསྡད་པ་ན་གསུངས་རབ་ཀྱི་དོན་
ལ་དཔྱད་པ་ན་སྔར་དང་ཡེ་མི་འདྲ་བར་བདེ་བླག་ཏུ་གོ་བ་ཞིག་ཡོད་ལ་དེ་ནི་
བཤེས་གཉེན་བསྟེན་ཚུལ་ལེགས་པོ་བྱུང་བའི་རྟགས་ཡིན་ནམ་སྙམ། ཞེས་
གསུངས་པ་ལྟར་ཏེ། ཀུན་གྱིས་མཁྱེན་ཅིང་ཉམས་སུ་བསྟར་དགོས་པ་ཞིག་
གོ །
དེ་ལྟར་བར་ཁམས་ཀྱི་ལྗོངས་འདིར་བསྟན་པའི་ཉིན་བྱེད་ཀྱི་འོད་སྣང་
རབ་ཏུ་འབར་ཞིང་རྗེ་རྒྱལ་བ་གཉིས་པའི་བསྟན་པའི་གཞི་རྐང་ལེགས་པར་
ཚུགས་ཟིན་ཅིང་མཐའ་མའི་མཛད་པ་བསྟན་པ་ལ་ཉེ་བ་ན། རྗེ་བླ་མའི་ཞལ་
ནས༑ ད་ཆ་ཆོས་འཆད་ཉན། ཆོ་ག་ཆོས་སྤྱོད། སྒྲིག་ལམ་ཀུན་སྤྱོད་སོགས་ཇི་
ལྟར་ཡོད་པ་དེ་བཞིན་དུ་ཉམས་པ་མེད་པར་འཛིན་སྐྱོང་མཛོད་དང་། ང་རང་
རིང་པོར་མི་ཐོགས་པར་སྨན་ཁང་ནས་ཕྱིར་ཐོན་བྱེད་ཡོང་། དེ་ལྟར་ཚོགས་་་་
དབུས་སུ་སྒྲོགས་པར་མཛོད། ཅེས་སྐུ་ཡི་བཀོད་པ་བསྡུ་རྒྱུའི་མཐའ་མའི་



བསླབ་བྱ་བསྩལ་བ་དང་བཅས། །
སྔོན་དུས་སུ་ལྐོག་གྱུར་གྱི་ཆོས་རྣམས་ལག་མཐིལ་ན་སྐྱུ་རུ་ར་བཞག་པ་
བཞིན་དུ་གསལ་ལེར་གཟིགས་པ་༧གསང་བདག་མི་ཡི་གར་རོལ་ལྕགས་ར་
སྤྲུལ་སྐུ་སྐུ་ཕྲེང་བཅུ་པ་ཆེན་པོ་མཆོག་དང༌། རྗེ་བླ་མ་འདི་གཉིས་མ་འོངས་
མངོན་ གཟིགས་ཀྱི་བཀའ་མོལ་མང་དུ་ གསུངས་ ཏེ་ ལྷན་བཞུགས་མཛད་
སྐབས་ཤིག་ན། རྗེ་དམ་པ་འདིས། ང་འདི་ནས་ འཆི་འཕོས་ཚེ་ གང་དུ་སྐྱེ་
བར་འགྱུར། ཞེས་ཞུས་པ་ན། ལྕགས་ར་སྐུ་ཕྲེང་བཅུ་པ་ཆེན་པོས། ཁྱེད་འདི་
ནས་ ཚེ་ འཕོས་ པ་ན་སྐྱེ་བ་ གཞན་ གྱིས་ བར་མ་ཆོད་པར་མཁའ་སྤྱོད་ ཀྱི་
གནས་སུ་གཤེགས་པར་ངེས་སོ། །ཞེས་ལུང་བསྟན་པ་བཞིན་བགྲང་བྱ་དོན་
བརྒྱད་བཞེས་པ་སྤྱི་ལོ་ཉིས་སྟོང་དགུ་ལོར་ཧོར་ཟླ་བདུན་པའི་ཚེས་བཅུ་ཉིན་
ཞལ་གྱི་དཀྱིལ་འཁོར་བིམ་པ་ལྟ་བུ་རབ་ཏུ་དམར་བའི་གཟི་མདངས་དང་
བཅས་གཟུགས་སྐུ་རགས་པའི་བཀོད་པ་ཆོས་དབྱིངས་སུ་བསྡུ་བའི་ཚུལ་གྱིས་
རེ་ཞིག་མཁའ་སྤྱོད་ཀྱི་ཞིང་དུ་གཤེགས་སོ།།
སྨྲས་པ།
བླང་དོར་གནས་རྣམས་མ་འདྲེས་གསལ་བྱེད་པའི།།
ལེགས་བཤད་འོད་སྟོང་འཕྲོ་བའི་ཉིན་མོར་བྱེད།།
མདོ་སྔགས་བསྟན་པའི་པད་ཚལ་སྐྱོང་བཞིན་དུ།།
གློ་བུར་ནུབ་རི་བརྒལ་འདི་ཀྱེ་མ་ཧུད།།
- 13 -



འོན་ཀྱང་རྒྱལ་བསྟན་འཛིན་ལ་མི་ངལ་ཞིང་།།
ཐོས་བསམ་སྒོམ་དང་འཆད་རྩོད་རྩོམ་པ་ཡིས།།
ཐུབ་བསྟན་ཁུར་ཐེག་མཁས་མཆོག་བྱེ་བ་འབུམ།།
འཛིན་མའི་ཁྱོན་ཀུན་བརྡལ་འདི་ཨེ་མ་ཧོ།
།
གང་གི་རྗེས་བསྟན་གདམས་པའི་ནོར།།
ཚུལ་བཞིན་རྗེས་འཛིན་སློབ་འབངས་ཚོགས།།
དད་གུས་འོ་ཆུ་འདྲེས་བཞིན་དུ།།
སྒྲུབ་པའི་རྒྱལ་མཚན་རྩེར་མཆོད་ཤོག །
ཅེས་པ་འདི་ནི་བགྲང་བྱ་ཉེར་ལྔའི་རིང་རྗེ་བླ་མ་མཆོག་གི་ཞབས་རྡུལ་སྤྱི་བོའི་རྒྱན་དུ་འཛིན་ཅིང་དམ་པ་དེས་སྨན་གྱི་
མྱུ་གུ་ལྟར་བསྐྱངས་པའི་སློབ་བུ་ཐ་ཤལ་བ་བྱམས་པ་སྐལ་ལྡན་གྱིས། སྤྱི་ལོ་༢༠༡༠ལོའི་ཆོ་འཕྲུལ་ཟླ་བའི་ཚེས་༡༥ཉིན་ལྷ་
ལྡན་ཆོས་ཀྱི་འབྱུང་གནས་སུ་སྦྱར་བ་དགེ་ལེགས་འཕེལ།། །།
- 14 -



་་་་
དཀར་ཆག
ཆབ་མདོ་དགེ་ལྡན་བྱམས་པ་གླིང་གི་གདན་རབས་རིམ་བྱོན་
གྱི་རྣམ་པར་ཐར་པ་དགེ་ལེགས་འོད་སྣང་འདྲེན་པའི་ངོ་མཚར་
གཏམ་གྱི་སྐྱ་རེངས་ཞེས་བྱ་བ་ལས།
མཆོད་པ་བརྗོད་ཅིང་བརྩམ་པར་དམ་བཅའ་བ། ..............
...….....….…..…..…..……...༡
སྔོན་འགྲོའི་ཡན་ལག་ལས་རྒྱ་གར་འཕགས་པའི་ཡུལ་དུ་བསྟན་པ་
དར་ཚུལ་བཤད་པ། .....
བོད་གངས་ཅན་གྱི་ལྗོངས་སུ་བསྟན་པ་ཇི་ལྟར་བྱུང་ཚུལ་སྤྱིར་བཤད་
པ། .................... ..…………………..……….…..….......༡༥
ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་
ཇི་ལྟར་བྱུང་ཚུལ་བཤད་པ། .......................….…..༢༡
སྐབས་དོན་དངོས་རྒྱས་པར་བཤད་པ་ལས་གདན་ས་འདི་ཉིད་གང་དུ་
བྱུང་བའི་གནས་ཀྱི་ཁྱད་པར་བཤད་པ། ...
སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ་ལས།
གདན་རབས་དང་པོ་བྱང་སེམས་ཤེས་རབ་བཟང་པོ། ། ...........…...
..༤ ༣
...................༥༥
- 1 -



གདན་ རབས་རིམ་བྱོན་རྣམས་ ཀྱིས་དར་རྒྱས་ ཇི་ ལྟར་མཛད་
ཚུལ། ...........
........................༡༡༡
གདན་རབས་གཉིས་པ་ཞང་ཞུང་ཆོས་དབང་གྲགས་པ། .....….…...
...............༡༢
གདན་རབས་གསུམ་པ་མཚུར་སྟོན་ནམ་མཁའ་དཔལ་བ། ........
....................)༡༤
གདན་རབས་བཞི་པ་རྗེ་དྲུང་ཤེས་རབ་དཔལ་བརྩེགས། .......
.............༡༡༦
གདན་རབས་ལྔ་པ་རྗེ་དྲུང་ཀུན་དགའ་དཔལ་བ། ........…..༡༨
གདན་རབས་དྲུག་པ་རྗེ་དྲུང་ཀུན་དགའ་དཔལ་ལྡན། ........༡༢༠
གདན་རབས་བདུན་པ་རྗེ་དྲུང་ཀུན་དགའ་བློ་གྲོས། .........༡༢༣
གདན་རབས་བརྒྱད་པ་རྗེ་དྲུང་རྒྱུད་སྟོད་སྔགས་རམས་པ་དགེ་འདུན་
བཀྲ་ཤིས། ......
.......................༡ ༢༤
གདན་རབས་དགུ་པ་རྗེ་དྲུང་མི་གཡོ་བ་གཞོན་ནུ་བློ་གྲོས། .......
........................༡༢༨
གདན་རབས་བཅུ་པ་རྗེ་དྲུང་ཤེས་རབ་དབང་པོ། ..........༡༣༡
གདན་རབས་བཅུ་གཅིག་པ་རྗེ་དྲུང་འཇམ་དབྱངས་བཤེས་གཉེན།
•..............
...༡༤༠
གདན་རབས་བཅུ་གཉིས་པ་རྗེ་དྲུང་ལྷ་དབང་ཆོས་ཀྱི་རྒྱལ་མཚན།...



.....༡༤ ༤
......
གདན་རབས་བཅུ་གསུམ་པ་༧རྒྱལ་བ་ཐམས་ཅད་མཁྱེན་པ་༧བསོད་
ནམས་རྒྱ་མཚོ།
...............༡༤༩
རྒྱལ་བ་༧འཕགས་པ་ལྷའི་སྐུ་ཕྲེང་རིམ་པར་བཀོད་པ། .....
............༡༧༥
སྐུ་ཕྲེང་དང་པོ་༧འཕགས་པ་ལྷའི་རྣམ་པར་ཐར་པ་བཤད་པ།
.......
.........
.......༢༡༠
༧འཕགས་པ་ལྷ་སྐུ་ཕྲེང་གཉིས་པ་༧འཕགས་པ་སངས་རྒྱས།
.......
...........༢༩༤
.........................༣༤ ༤
གདན་རབས་བཅུ་བཞི་པ་༧རྒྱལ་བ་འཕགས་པ་ལྷ་སྐུ་ཕྲེང་གསུམ་པ་
༧མཐོང་བ་དོན་ལྡན། ། ..............
༧ཞི་བ་ལྷ་རིམ་བྱོན་ལས་སྐུ་ཕྲེང་དང་པོ་དཔལ་ལྡན་མཆོག་གྲུབ།
.....༣༧༦
གདན་ རབས་བཅོ་ ལྔ་ པ་༧ཞི་བ་ལྷ་ སྐུ་ཕྲེང་གཉིས་པ་དབོན་དྲུང་
སངས་རྒྱས་འབྱུང་གནས། ........
གདན་རབས་བཅུ་དྲུག་པ་༧འཕགས་པ་ལྷ་སྐུ་ཕྲེང་བཞི་པ་༧འཕགས་
པ་ཆོས་ཀྱི་རྒྱལ་པོ། ...……...…...……..…………..….....……….………….…...༣༨༦
......༣༧༨



.



༄༅། །ཆབ་མདོ་དགེ་ལྡན་བྱམས་པ་གླིང་གི་གདན་རབས་རིམ་བྱོན་གྱི་
རྣམ་པར་ཐར་པ་དགེ་ལེགས་འོད་སྣང་འདྲེན་པའི་
ངོ་མཚར་གཏམ་གྱི་སྐྱ་རེངས་
ཞེས་བྱ་བ་བཞུགས་སོ།། །
མཆོད་པ་བརྗོད་ཅིང་བརྩམ་པར་དམ་བཅའ་བ།
༄༅། །ན་མོ་གུ་རུ་ཛ་ཡཱརྱ་དེ་བཱ་ཡ། རིང་ནས་གོམས་པའི་རླབས་ཆེན་ཚོགས་
གཉིས་མ་མ་ལས་འཁྲུངས་བློ་གྲོས་གཞོན་ནུ་ཀུན་རྟོག་བྲལ་བའི་མཚར་སྡུག་
ལང་ཚོའི་ལྕགས་ཀྱུ་ཡིས། །ཇི་ལྟ་ཇི་སྙེད་ཆོས་ཀུན་རི་དྭགས་མིག་ཅན་མ་ཡི་
སྙིང་ལ་བསྣུན་པས་རྣམ་དཔྱོད་ཡངས་པའི་ཡིད་ཀྱི་དོ་རར་དབང་མེད་དུ།།
ཅིག་ཅར་འདུ་བའི་རྟེན་འབྲེལ་སྒྱུ་མའི་ཟློས་གར་སྣ་ཚོགས་ཆོས་དབྱིངས་མེ་
ལོང་གཙང་མའི་ངོས་ལ་རྣམ་པར་བཀྲ་བའི་སྣང་བརྙན་འབུམ། །རྗེན་པར་
འཆར་བའི་གསང་བ་ཀུན་རྫོགས་སྟོབས་བཅུ་མངའ་བ་ཟས་གཙང་སྲས་པོར་
སྙིང་ནས་འདུད་དོ་འཇིག་རྟེན་གསུམ་དུ་དགེ་ལེགས་མཛོད། །པད་དཀར་
དབུས་ན་ཟླ་བའི་གདན་ལ་ཟླ་གཞོན་འབུམ་ཕྲག་བརྩེགས་འདྲའི་སྐུ། །ལྷ་ཡི་
གོས་དང་ཡིད་འོང་རྒྱན་སྤྲས་མཛེས་སྡུག་འབར་བའི་འཇོ་སྒེག་ཅན། །ཀུ་མུད་
བཞིན་ལ་བིམ་པའི་མཆུ་སྒྲོས་ཨུཏྤལ་སྔོན་པོའི་སྤྱན་ལྡན་མ། །ཡིད་བཞིན་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འཁོར་ལོས་འཆི་མེད་ཚེ་ཡི་དངོས་གྲུབ་བླ་ན་མེད་པ་སྩོལ། །ཆུ་གཏེར་དབུས་
ན་ཆུ་སྐྱེས་དཀར་པོའི་སྟེང་། །ཟླ་བའི་གདན་ལ་ཟླ་གཞོན་བརྩེགས་འདྲའི་སྐུ།།
ལང་ཚོས་རབ་སྒེག་ལང་ལིང་རྒྱན་གྱིས་སྤུད། །ངག་དབང་ལྷ་མོས་ངག་ལ་
མཆོག་སྦྱིན་མཛོད། །མདོ་སྔགས་ཆོས་ཚུལ་སྐབས་གསུམ་གྲོང་ན་ ལྟ་ སྤྱོད་
གཙང་བའི་ལྟ་ན་སྡུག་དབུས་རྩལ་རྫོགས་རྣམ་དཔྱོད་ས་སྲུང་སྟེང་ན་འགྱིང༌།།
མ་ལུས་རྒྱལ་བའི་དགོངས་བཅུད་མཐར་ཐུག་ཇི་བཞིན་གཟིགས་པའི་འདྲེན་
བྱེད་སྟོང་ལྡན་མཐའ་བྲལ་ལྟ་བའི་རྡོ་རྗེ་རྩེ་བརྒྱ་གདེངས། །ཆོས་ཀྱི་རྒྱལ་པོའི་
ཆོས་ཀྱི་ཁྲི་ལ་འདོད་དགུར་དབང་བསྒྱུར་དྲན་དབང་མཁར་ཉལ་ཚོགས་ཀྱི་
ཟུར་ཕུད་མཛེས་པའི་རྒྱན་དམ་པ། འཇམ་དབྱངས་སྲས་པོ་ཙོང་ཁ་པ་ཞེས་
སྔོན་མེད་ལྷ་དབང་གྲགས་པའི་བ་དན་ཕྱོགས་བྲལ་རྣ་ལུང་འགོད་མཁན་རྟག་
ཏུ་རྒྱལ། བློ་བཟང་རྒྱལ་བའི་ཐུགས་རྗེའི་རལ་ཀླུང་ལས་བབས་པའི། །འཁྲུལ་
བྲལ་ཐུབ་པའི་རིང་ལུགས་ཛ་ཧུའི་བུ་མོའི་རྒྱུན། །མདོ་ཁམས་འགྲོ་བའི་ཡིད་
ཀྱི་མོས་པའི་རྒྱ་མཚོ་ཆེར། །འདྲེན་མཛད་ཤེས་རབ་བཟང་པོའི་ལེགས་མཛད་
དྲན་པས་མཆོད། །མཁས་མང་བྱེ་བའི་གཙུག་གི་ཅོད་པན་གྱིས། །མཆོད་འོས་
ཆོས་ཀྱིས་མཐོ་བའི་ཁྲི་འཕང་ཆེར། །ཞབས་སེན་བཀོད་པའི་གདན་རབས་མུ་
ཏིག་ཕྲེང་། །མཛད་བཟང་བཀའ་དྲིན་བསམ་གྱིན་སྙིང་ནས་གུས། །ཞིང་་་་་་
འདིར་ཆོས་སྲིད་ལུགས་གཉིས་དཔལ་གྱིས་རྫོགས་ལྡན་གསར་པའི་མཆེད་
ཟླར་བསྒྲུབས། །རིགས་སྨྲ་བགྲང་ཡས་འདུ་བའི་ཆོས་སྡེ་ས་ལ་ཚོམ་བུ་བཞིན་
དུ་བཀྲ །མདོ་སྔགས་བཤད་སྒྲུབ་ལྷོ་ཡི་དྲི་བསུང་ཁོར་ཡུག་རི་བོའི་མཐར་



མཆོད་པ་བརྗོད་ཅིང་བརྩམ་པར་དམ་བཅའ་བ།
བརྒལ་བར། །བྱེད་པོ་འཕགས་ཆེན་ཕྱག་ན་པདྨོ་རིམ་པར་བྱོན་རྣམས་ཕྱག་གི་
ཡུལ༑ ༑མཁྱེན་པའི་མཁའ་ལ་བྱམས་བརྩེའི་སྤྲིན་འཁྲིགས་རྣམ་དཔྱོད་རིགས་
པའི་གློག་འཕྲེང་ཅན། །སྟོང་ཉིད་ཟབ་མོའི་དབྱར་རྔ་དང་འགྲོགས་ཟབ་དང་
རྒྱ་ཆེའི་ཆོས་ཀྱི་ཆར། །མཐའ་ཡས་འགྲོ་བའི་མོས་པའི་ཞིང་སར་འཛད་པ་
མེད་པར་རྟག་འཇོ་བས། །ཕན་བདེའི་ལོ་ཏོག་བདེ་བླག་སྩོལ་མཛད་དྲིན་ཅན་
བླ་མར་སྙིང་ནས་འདུད། །སྔོན་གོམས་ཐུགས་བསྐྱེད་བཙན་པོའི་གཞན་ཕན་
དམ་བཅའི་རི་མོ་ནི། །འདོར་བ་མེད་པ་སྙིང་ལ་བཀོད་དེ་གྲངས་མེད་འགྲོ་བ་
ལ༑ །གང་འདུལ་ཐབས་ཀྱིས་ཐར་པའི་ལམ་བཟང་ལེགས་པར་འདོམས་
མཛད་པའི། །ཡོངས་འཛིན་ཚོགས་ཀྱི་ཞབས་ཀྱི་པད་མོ་སྤྱི་བོའི་རྒྱན་དུ་ལེན།།
མདོ་ཁམས་ཡུལ་ལྗོངས་མཛེས་པའི་གྲྭ་གཅིག་ན། །ལུགས་གཉིས་དཔལ་གྱི་
གཟི་འོད་རབ་འབར་ཞིང་། །སྔོན་བྱོན་སྐྱེས་མཆོག་དམ་པའི་བྱིན་རླབས་སྤྲིན།།
ལྷ་ལམ་དོག་པོར་འགེངས་པའི་དགེ་མཚན་དཔལ། །ལེགས་བྱས་ཕོ་ཉས་
མགྲོན་དུ་བོས་པ་བཞིན། །བལྟ་བས་མི་ངོམས་དགེ་ལྡན་བྱམས་པ་གླིང་། །
སྐབས་གསུམ་གྲོང་ན་ཡོངས་འདུའི་ལྗོན་པ་བཞིན། །ལྷམ་མེར་གསལ་ཞིང་
ལྷང་ངེར་གྲགས་པ་ཡོད། །དེ་ཡི་ལོ་རྒྱུས་གཏམ་གྱི་ཟླ་གཞོན་ཞིག །ཡ་མཚན་
དོན་གྱི་འོད་དཀར་སྤྲོ་བ་ཡིས། །བློ་ལྡན་བདེ་འབྱུང་རལ་པའི་གཙུག་རྒྱན་ལ།།
མཛེས་པའི་མིག་གི་བདུད་རྩི་ཁོ་བོས་བསྐྲུན། །སྒྲོ་འདོགས་པིར་གྱིས་ཡོན་
ཏན་ རི་ མོའི་ གཟུགས། །ཡུལ་ གྱི་ མཁའ་ ལ་ བྲིས་ པ་ ངལ་ བའི་ རྒྱུ། །སྐུར་
འདེབས་འོད་ཀྱི་ཤིང་རྟས་སྔོན་བྱས་ཀྱི། །རང་གི་དགེ་བའི་བུད་ཤིང་ཀུན་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ནས་བསྲེགས། །དེའི་ཕྱིར་མཐའ་གཉིས་འཁྱོག་པའི་གནམ་རུ་ཡི། །རྒྱུད་ལས་
མ་འོངས་དྲང་པོའི་ཚིག་མདའ་ཡིས། །དོན་གྱི་འབེན་ལ་ཇི་བཞིན་བརྡེག་པ་
འདི༑ ༑རྣམ་གསུམ་དད་པའི་རྐྱེན་དུ་ཅིས་མི་འགྱུར།།
ཞེས་མཆོད་པར་བརྗོད་པ་དང་རྩོམ་པར་དམ་བཅའ་བའི་ཚིགས་སུ་
བཅད་པའི་ཕྲེང་བ་དེ་དང་དེ་དག་སྤེལ་བ་སྔོན་དུ་བཏང་ནས་གང་གླེང་བར་བྱ་
བ་ནི། དེ་ཡང་དུས་གསུམ་རྒྱལ་བ་མ་ལུས་པའི་བརྩེ་ཆེན་ཐུགས་རྗེའི་རང་
གཟུགས་འཕགས་མཆོག་འཇིག་རྟེན་དབང་ཕྱུག་གི་ཟག་བྲལ་ཡེ་ཤེས་ཆོས་
སྐུའི་རོལ་པ་ཅིར་ཡང་འཆར་བ་ལས། རང་རེའི་མེ་ཏོག་གང་ལ་ཕོག་པའི་ལྷ་
སྐལ་མདོ་ཁམས་ནོར་འཛིན་ཁྱོན་འདིར་ཞྭ་སེར་ཅོད་པན་འཆང་བའི་རིང་
ལུགས་དར་རྒྱས་སུ་སྤེལ་བའི་ཤིང་རྟ་ཆེན་པོ། ཁམས་གསུམ་འགྲོ་བ་ཡོངས་
ཀྱི་རྣམ་འདྲེན་བླ་ན་མ་མཆིས་པ་མདོ་ཁམས་བསྟན་པའི་སྒྲོན་མེ་༧འཕགས་
ཆེན་༧རྒྱལ་བའི་དབང་པོ་ཞེས་གྲགས་པ་དཀར་པོའི་རྔ་ཡབ་སྲིད་པ་གསུམ་ན་
རྣམ་པར་བཀྲ་བ་དེ་ཉིད་ཀྱི་ཐུན་མོང་མ་ཡིན་པའི་གདུལ་ཞིང་ཆབ་མདོའི་ཡུལ་
ལྗོངས་མཛེས་པར་བྱེད་པའི་རྒྱན་དམ་པ། མཉམ་མེད་ཆོས་ཀྱི་རྒྱལ་པོ་ཙོང་ཁ་
པ་ཆེན་པོས་ལུང་བསྟན་ཅིང་བྱིན་གྱིས་བརླབས་པའི་གནས་ཆེན། ཆོས་རྗེ་
བྱང་སེམས་པ་དང་། ཕུར་ལྕོག་བྱམས་པ་རིན་པོ་ཆེ། གྲུབ་དབང་ཀློང་རྡོལ་བླ་
མ་རིན་པོ་ཆེ་རྣམ་པ་གསུམ་གྱི་བཤད་སྒྲུབ་ཆོས་ཀྱི་གདན་ས། ལུང་རིགས་སྨྲ་
བའི་སེང་ཆེན་འཇིགས་པ་མེད་པར་བག་ཡངས་སུ་རྒྱུ་བའི་ཆོས་ཀྱི་དོ་ར།
མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་རིམ་བྱོན་གྱིས་ལེགས་བཤད་



དེ་མཆོད་པ་བརྗོད་ཅིང་བརྩམ་པར་དམ་བཅའ་བ།
ཆོས་ཀྱི་སྒྲ་དབྱངས་རྒྱུན་མར་སྒྲོག་པའི་དགའ་ལྡན་ཆོས་ཀྱི་མདུན་ས་གཉིས་
པ༑ བསླབ་གསུམ་འཕགས་ནོར་བདུན་གྱི་རྒྱན་ལྡན་འདུལ་འཛིན་ གསེར་
རིའི་ཕྲེང་བ་རིམ་བྱོན་གྱི་བསྟི་གནས། །ཆབ་མདོ་དགོན་ཆེན་བྱམས་པ་གླིང་
ཞེས་གྲགས་པ་དཀར་པོའི་མེ་ཏོག་གི་ཕྲེང་བ་གནའ་དུས་ནས་མ་རྙིང་པ་ད་
ལྟའི་བར་དོན་དང་ལྡན་པའི་གྲགས་པ་ཕྱོགས་ཀྱི་བུ་མོའི་ལན་བུ་ལས་རིང་དུ་
སོང་བ་དེ་ཉིད་ཀྱི་བྱུང་བའི་རང་བཞིན་གསལ་བར་བརྗོད་པར་འདོད་པས། །
དེ་ལ་ཐོག་མར་གཏམ་དུ་བྱ་བ་ནི། པཎྜི་ཏ་ཟླ་བ་མངོན་དགས། བསྟན་
བཅོས་དག་ནི་ཐམས་ཅད་དང་། །ལས་ནི་ཅི་ཡང་རུང་བ་ཡི། །ཇི་སྲིད་དགོས་
པ་མ་སྨོས་པ། །དེ་སྲིད་དུ་ནི་སུ་ཞིག་འཛིན། །ཞེས་གསུངས་ པ་ ལྟར། ཡ་
མཚན་གཏམ་གྱི་ཕྲེང་བ་རྣ་བའི་བཅུད་ལེན་དུ་སྒྲུབ་པའི་ལོ་རྒྱུས་བཟང་པོ་ལྷུན་
རྫོགས་རང་ཆས་སུ་ཡོད་པའི་ཆོས་སྡེ་འདི་ཉིད། སྤྱིར་ཆོས་སྲིད་གང་ཐད་ནས་
ཁྱད་པར་དུ་འཕགས་ཤིང་། ལྷག་པར་མདོ་སྟོད་ཀྱི་ལྗོངས་འདིར་བློ་བཟང་
རྒྱལ་བ་གཉིས་པའི་རིང་ལུགས་དང་ལོངས་སྤྱོད་ཕུན་སུམ་ཚོགས་པའི་རྨང་
གཞི་དང་། འབྱུང་ཁུངས་སུ་གྱུར་ཅིང་། མཁས་པར་བྱ་བའི་རིག་པའི་གནས་
མཐའ་དག་གི་བང་མཛོད་ལྟ་བུར་གྱུར་པས་ན། གནའ་དུས་ནས་ཆབ་མདོ་
དགེ་ལྡན་བྱམས་པ་གླིང་ཞེས་སྐྱེ་བོ་ཀུན་ལ་གྲགས་པའི་མེ་ཏོག་གི་ཆུན་པོ་མ་
རྙིང་པར་ཡོད་པ་དང་། དགོན་སྡེ་འདི་ཐོག་མར་བྱུང་ཚུལ་དང་། བསྟན་པ་ཇི་
ལྟར་དར་སྤེལ་བྱུང་ཚུལ་སོགས་ཀྱི་ལོ་རྒྱུས། སྔོན་བྱོན་གྱི་སྐྱེས་བུ་དམ་པ་རིམ་
བྱོན་རྣམས་ ཀྱི་རྣམ་ཐར་ བཅས། ཞལ་ སྔ་ ཆོས་ འབྱུང་རྣམས་སུ་ཐར་ཐོར་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བཀོད་པ་ལས། ཆ་ཚང་བ་ཕྱོགས་གཅིག་ཏུ་བསྒྲིགས་པའི་བསྟན་བཅོས་ཀྱི་
ལུགས་སུ་བྱས་པ་མ་མཐོང་ཞིང་། གལ་སྲིད་ཡོད་པར་མངོན་ན་ཡང་། རྒྱལ་
བའི་བསྟན་པ་ལ་ཉམས་འགྲིབ་ཆེན་པོ་བྱུང་བའི་རྐྱེན་གྱིས་སྤྱི་སྒེར་གཞུང་
གསུམ་ལ་ཡོད་པའི་ཆོས་སྲིད་གཉིས་ཆར་གྱི་ཡིག་ཆ་ཚང་མ་ལྷ་འདྲེ་གདོན་
བགེགས་ཀྱི་ལག་ཆར་བརྩིས་ནས་འབྱུང་ཆེན་ཞུགས་ཀྱི་ཁ་ཟས་སུ་སོང་བ་
དང་༑ ལོ་རྒྱུས་གསལ་རྟོགས་ཀྱི་ཤེས་ཡོན་ཅན་དང་། གོ་ཐོས་ཡོད་པའི་སེར་
སྐྱ་རྒན་པོ་རྣམས་ཀྱང་ལྔ་པའི་གྲོང་དུ་ཕྱིན་ཟིན་ལ། དེ་ལྟར་ནའང་འགྲོ་བ་སྤྱི་
མཐུན་གྱི་རྣམ་པར་དཀར་བའི་བསོད་ནམས་ཀྱི་འབྲས་བུ་སླར་ཡང་དུས་སུ་
སྨིན་པ་ལས། བསྟན་པ་དང་འགྲོ་བའི་དོན་ཆེན་ལྷག་བསམ་གྱི་ཕྲག་པར་ཁུར་
དུ་ལྕི་བའི་སྐྱེས་བུ་དམ་པ་རྣམས་ཀྱི་བཀའ་དྲིན་ལ་བརྟེན་ནས་བསྟན་པ་
ཉམས་གསོ་དོད་ཙམ་བྱུང་བའི་འོད་སྣང་ཟླ་ཚེས་དཀར་ཕྱོགས་སུ་འགྲོ་བ་དང་
ཀུན་ནས་མཚུངས་པའི་དུས་སྐབས་འདིར། བོད་ཡོངས་ཆོས་སྡེ་ཁག་གི་ལོ་
རྒྱུས་ཡིག་རིགས་ནི། བོད་ཀྱི་སེར་སྐྱ་རྣམས་ཀྱིས་ཆོས་ལུགས་ཤེས་ཡོན་སློབ་
སྦྱོང་བྱེད་པའི་ཆ་རྐྱེན་དུ་མེད་མི་རུང་བ་ཞིག་ཡིན་པ་སྨོས་མ་དགོས་ཤིང་།
རྒྱལ་ཁབ་ཕྱི་ནང་གི་ལོ་རྒྱུས་སྨྲ་བ་རྣམས་ལའང་དགོས་གལ་ཤིན་ཏུ་ཆེ་བ་
ཞིག་ཡིན་པ་དང་། དུས་མཐར་མཁས་བཙུན་བཟང་པོའི་གཡུ་རལ་ངོམས་
ཤིང་༑ འཆད་རྩོད་རྩོམ་གསུམ་གྱི་མཆེ་སྡེར་རབ་ཏུ་བགྲད་པས་སྨྲ་ངན་གཉིས་
འཐུང་ཚོགས་ཀྱི་སྤོབས་པ་འཕྲོག་པར་བྱེད་པའི་སྐྱེས་མཆོག་མི་ཡི་སེངྒེ་རྣམས་
ཀྱིས་བསྟན་འགྲོར་སྨན་པའི་མཛད་བཟང་རྣམ་པར་ཐར་པའི་བཀའ་དྲིན་རི་



མཆོད་པ་བརྗོད་ཅིང་བརྩམ་པར་དམ་བཅའ་བ།
རབ་ལྷུན་པོའི་རྡུལ་ཕྲན་ཙམ་ཡང་ས་ཆེན་པོས་ཐེགས་པར་དཀའ་བའི་བཀའ་
དྲིན་ཆ་ཕྲ་མོ་ཙམ་བསབ་ཕྱིར་སྒྲུབ་པའི་མཆོད་ཚོགས་སུ་འབུལ་བ་དང་། ཁྱད་
པར་༧འཕགས་ཆེན་ཕྱག་ན་པདྨོའི་སྐུ་ཡི་ཕྲེང་བ་སྲས་དང་བཅས་པའི་མཛད་
པ་འཕྲིན་ལས་ལས་བརྩམས་ཏེ་དད་གུས་སྐྱེད་པའི་རྐྱེན་དུ་འགྱུར་བའི་ཕྱིར།
ཁུངས་བྲལ་སྤྱི་བརྟོལ་ཟོལ་བསྟོད་ཀྱི་ར་རིའི་དྲི་མས་དབེན་ཞིང་ངོ་མཚར་བའི་
དོན་གྱི་ཆ་ཀུན་ནས་རྫོགས་པའི་ལོ་རྒྱུས་གསལ་བྱེད་གཏམ་བཟང་ཟླ་གཞོན་
གྱི་འོད་དཀར་སྤྲོ་བ་ལ་ཞུགས་པར་འདོད་དོ།།
དེ་ཡང་སྔོན་འགྲོའི་ཡན་ལག་ཏུ་རྒྱ་གར་འཕགས་པའི་ཡུལ་དང་། བོད་
ཡུལ་དུ་ཐུབ་པའི་རིང་ལུགས་བྱུང་ཚུལ་མདོ་ཙམ་བརྗོད་པ་དང་། སྐབས་དོན་
དངོས་ཆོས་སྡེ་འདི་ཡི་བྱུང་བ་རྒྱས་པར་བཤད་པ། རྗེས་བསྔོ་བ་དང་སྨོན་ལམ་
རྣམ་པར་དག་པ་དང་བཅས་པས་མཇུག་བསྡུ་བ་སྟེ་རྩ་བའི་དོན་གསུམ་དུ་
བསྡུས་ནས་བཤད་པར་བྱའོ།།
- 7 -



2 ਐਸ.uksesuada, .
ਵੀ
ਆਈ
ਕਰਦੀਪ ਸਿੰਘ, ਵਰਨ,
ਉਸ ਦੇ
ਕ ਈ
ਨਾਲ
ਸਵਾਲ ਖੜਾ ਕਰਨ
%
,tti
c



སྔོན་འགྲོའི་ཡན་ལག་བཤད་པ། །
རྒྱ་གར་འཕགས་པའི་ཡུལ་དུ་བསྟན་པ་དར་ཚུལ་བཤད་པ། །
༄༅། །དང་པོ་ལ་ནང་གསེས་ཀྱི་དབྱེ་བ་གཉིས་སུ་ཕྱེ་བའི་དང་པོ་རྒྱ་གར་
འཕགས་པའི་ཡུལ་དུ་བསྟན་པ་དར་ཚུལ་ནི། ནམ་མཁའ་ལྟར་མཐའ་རྣམ་
པར་མི་མངོན་པའི་དཀྱིལ་འཁོར་ཐ་གྲུ་ཡངས་པའི་ཀློང་ན་དག་པ་དང་མ་དག་
པའི་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་ཡོད་པ་ལས། རང་
རེའི་འཇིག་རྟེན་གྱི་ཁམས་སྒྲོན་མེའི་བསྐལ་པ་བཟང་པོ་འདི་ལ་རྣམ་འདྲེན་
སྟོང་འབྱོན་པའི་ནང་ནས། འོ་སྐོལ་གྱི་སྟོན་པ་འདྲེན་མཆོག་སྟོབས་བཅུ་མངའ་
བ་སྟོང་གི་རྒྱུ་སྐར་ཕྲེང་བའི་དབུས་ན་ཆུ་ཤེལ་དབང་པོའི་དཀྱིལ་འཁོར་ཉ་
གང་བ་ལྟར་མངོན་པར་འཕགས་པའི་མཉམ་མེད་ཟས་གཙང་སྲས་པོ་རྒྱལ་བ་
དོན་ཀུན་གྲུབ་པ་དེ་ཉིད་ཀྱིས་དུས་གསུམ་རྒྱལ་བ་ཀུན་གྱིས་འགྲན་པར་མི་
བཟོད་པའི་ཐུགས་བསྐྱེད་བཙན་པོའི་གོ་ཆ་བདག་གིར་བཞེས་ཏེ། སྙིགས་མ་
ལྔ་ཆེས་ཆེར་བདོ་བའི་དུས་ངན་ཚེ་ལོ་བརྒྱ་པའི་འགྲོ་བ་ཉམ་ཐག་པ་རྣམས་ཀྱི་
ཆེད་དུ་སྨོན་ལམ་ཆེན་པོ་ལྔ་བརྒྱ་བཏབ་ནས་བྱང་ཆུབ་མཆོག་ཏུ་ཐུགས་བསྐྱེད།
བར་དུ་བྱ་དཀའ་བའི་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་བསྐལ་ཆེན་གྲངས་
མེད་དུ་མའི་བར་དུ་བསླབས་ཏེ་ཚོགས་གཉིས་གོམས་པར་བྱས། མཐར་འོག་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མིན་དུ་ཟག་བྲལ་ཆོས་སྐུའི་ཡོན་ཏན་མ་ལུས་པ་འབད་མེད་ལྷུན་གྲུབ་ཏུ་འབྱུང་
བའི་ངེས་པ་ལྔ་ལྡན་གྱི་ལོངས་སྐུའི་གོ་འཕང་མངོན་དུ་མཛད་དེ་གང་ལ་གང་
འདུལ་གྱི་སྤྲུལ་པའི་རོལ་གར་འབྱམས་སུ་ཀླས་པ་ལས། ཞིང་འདིར་དགའ་
ལྡན་དུ་ལྷའི་བུ་དམ་པ་ཏོག་དཀར་གྱི་སྐྱེ་བ་བཞེས་ཏེ་ཆོས་ཀྱི་རྒྱལ་སྲིད་ལ་
དབང་བསྒྱུར། དེ་ནས་རང་གི་ཅོད་པན་བྱམས་པའི་དབུ་ལ་བཅིངས་ནས་རང་
གི་རྒྱལ་ཚབ་ཏུ་དབང་བསྐུར། འཛམ་བུའི་གླིང་དུ་མུ་སྟེགས་ཀྱི་སྟོན་པ་བཅོ་
བརྒྱད་ཀྱིས་མ་རུང་པ་བགྱིད་པའི་སྐབས་སུ་ལྷའི་བུ་གཟི་བརྗིད་དམ་པས་
ཞུས་པ་ལྟར། གཟིགས་པ་ལྔ་ལ་གཟིགས་ཏེ་གཉིས་འཐུང་ཐལ་དཀར་མཆེ་བ་
དྲུག་ལྡན་གྱི་ཟོལ་ གྱིས་རྒྱལ་པོ་ཟས་གཙང་མའི་ཁྱིམ་ལ་ལྟས་བརྒྱད་དང་
བཅས་ཏེ་ས་ལུག་དབྱར་ཟླ་འབྲིང་པོ་ཆུ་སྟོད་ཟླ་བ་ཚེས་བཅོ་ལྔའི་དུས་སུ་ཡུམ་
སྒྱུ་འཕྲུལ་མའི་ལྷུམས་སུ་ཞུགས། ཟླ་བ་བཅུ་ཕལ་ཆེར་ལོན་པ་ལྕགས་སྤྲེལ་
དཔྱིད་ཐ་ས་ག་ཟླ་བའི་ཚེས་བདུན་རེས་གཟའ་ཉི་བུ་དང་། ལས་སྐར་རྒྱལ་ལ་
བབས་པ་ན་རྒྱལ་པོ་ལེགས་པ་རབ་སད་ཀྱི་བཀྲ་ཤིས་ལིམྦུའི་ཚལ་དུ་ཡུམ་གྱི་
ཕྱག་ནྱ་གྲོ་དྷའི་ཤིང་ལ་འཇུས་ཏེ་གློ་གཡས་པའི་ཟུར་ནས་བཀྲ་ཤིས་པའི་ལྟས་
དཔག་ཏུ་མེད་པ་དང་བཅས་ཏེ་སྐུ་བལྟམས་མ་ཐག་ཕྱོགས་བཞིར་གོམ་པ་
བདུན་བདུན་བོར་བ་ན་ཞབས་རྗེས་སུ་པདྨ་རེ་རེ་བྱུང་ཞིང་ཚིགས་སུ་བཅད་པ་
རེ་རེ་གསུངས་པ་ན། ཡབ་ཀྱིས། གང་ཚེ་རྐང་གཉིས་གཙོ་བོ་ཁྱོད་བལྟམས་
ཚེ་༑ ༑ཞེས་སོགས་ཤོ་ལོ་ཀ་གཅིག་གིས་བསྟོད་ཅིང་། དེ་ནས་མཚན་རྒྱལ་བུ་
དོན་ཐམས་ཅད་གྲུབ་པ་ཞེས་གསོལ། སྐྱེ་དགུའི་བདག་མོ་སོགས་མ་མ་སོ་
= 10 -



སྔོན་འགྲོའི་ཡན་ལག་ལས་རྒྱ་གར་འཕགས་པའི་ཡུལ་དུ་བསྟན་པ་དར་ཚུལ་བཤད་པ།
གཉིས་ཀྱིས་སྐྱེད་བསྲིངས། དགུང་ལོ་བདུན་པར་གཙུག་ཕུད་བཞག་ཅིང་རྒྱན་
གསོལ༑ ཡིག་མཁན་སྲིན་བུ་གོ་ཆ་ལས་ ཡི་གེ་དང༌། ཤཱཀྱ་སྲིད་སྒྲུབ་ལས་
རྩིས༑ སློབ་དཔོན་ལྷར་བཅས་ལས་འཕོངས། ཞང་པོ་བཟང་པོ་ལེན་ལས་སྒྱུ་
རྩལ༑ གཞན་ཡང་སློབ་པར་བྱ་བའི་གནས་མཐའ་དག་ལ་སྦྱངས་པས་ཡིག་
རྩིས་སོགས་ཀུན་ལ་འགྲན་པའི་ཟླ་དང་བྲལ་བར་གྱུར་ཏེ་ཐམས་ཅད་ངོ་
མཚར་བའི་གནས་ལ་བཀོད་དོ།།
དེ་ནས་ཆགས་སྲེད་དང་བྲལ་ཡང་འཇིག་རྟེན་དང་མཐུན་པའི་ཚུལ་ཙམ་
དུ་ཤཱཀྱ་ལག་ན་བེ་ཅོན་གྱི་བུ་མོ་གྲགས་འཛིན་མ་སོགས་བཙུན་མོར་དབང་
བསྐུར་ཏེ་དགུང་ལོ་ཉེར་དགུའི་བར་དུ་ཉི་འོག་གི་རྒྱལ་ཕྲན་མཐའ་དག་ལ་
འཇིགས་པ་མེད་པའི་སྟོབས་ཀྱིས་དབང་བསྒྱུར་བ་ཐོབ་ནའང་། མཆོག་གི་
སྤྲུལ་སྐུའི་མཛད་པ་སྟོན་པའི་ཆེད་དུ་དགུང་ལོ་ཉེར་དགུ་བཞེས་པ་ས་ཕོ་བྱི་
བའི་ལོའི་དཔྱིད་ཟླ་ཐ་ཆུང་གི་ཚེས་བརྒྱད་ལ་ཁབ་ནས་བྱུང་སྟེ་མཆོད་རྟེན་རྣམ་
དག་གི་དྲུང་དུ་རང་གི་གཙུག་ཕུད་རང་ཉིད་ཀྱིས་བཅད་དེ་རབ་ཏུ་བྱུང་བའི་
མཛད་པ་སྟོན་པར་མཛད། །
དེ་ནས་ནེ་རཉྫནའི་འགྲམ་དུ་ལོ་དྲུག་དཀའ་བ་སྤྱད་པས་ལང་ཚོ་ཕུན་
སུམ་ཚོགས་པ་ལས་གཞན་དུ་གྱུར་པ་ན། སླར་ཡང་བཞེངས་ནས་སྤྱོད་ཡུལ་
གྱི་གྲོང་དུ་གཤེགས་ཏེ། དགའ་མོ་དང་དགའ་སྟོབས་མས་ཕུལ་བའི་བ་སྟོང་གི་
འོ་མ་ལན་བཅུ་དྲུག་གི་བར་དུ་ཉིང་ཁུ་བྱས་པའི་འོ་ཐུག་གསོལ་བ་ན་སྐུ་ལུས་
གསེར་གྱི་མདོག་ཅན་ལྟ་བས་ཆོག་མི་ཤེས་པར་གྱུར། །



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དགུང་ལོ་སོ་ལྔ་བཞེས་པ་ཤིང་རྟ་ལོའི་ས་གས་ཉ་བའི་ཚེས་བཅོ་ལྔའི་
ཉིན་རྡོ་རྗེ་གདན་གྱི་སྤོ་ལ་བྱང་ཆུབ་ཤིང་གི་དྲུང་དུ། འཆི་མེད་བདག་པོས་རྩྭ་
འཚོང་གི་རྣམ་པར་སྤྲུལ་ཏེ་ཕུལ་བའི་རྩྭ་ཡི་གདན་ལ་བཞུགས་ནས། ཇི་སྲིད་
ཟག་ མེད་ མ་ ཐོབ་ པར། །དེ་ སྲིད་ སྐྱིལ་ཀྲུང་ བཤིག་ མི་ བྱ། །ཞེས་ སོགས་
གསུངས་ནས། སྲོད་ལ་ཆུ་སྲིན་རྒྱལ་མཚན་ཅན་སྡེ་དང་བཅས་པའི་གཡུལ་
ལས་རྣམ་པར་རྒྱལ་བའི་བ་དན་སྲིད་པའི་རྩེ་མོར་བསྒྲེངས། གུང་ལ་མི་གཡོ་
བའི་ཏིང་ངེ་འཛིན་ལ་མཉམ་པར་བཞག །སྐྱ་རེངས་ཤར་བ་ན་ཡེ་ཤེས་མཆོག་
གི་བདུད་རྩི་མངོན་དུ་མཛད་དེ་སངས་རྒྱས་པའི་ཚུལ་བསྟན། །
དེ་ནས་དམ་པའི་ཆོས་ལ་དཀའ་བ་དང་དཀོན་པའི་འདུ་ཤེས་བསྐྱེད་པའི་
ཕྱིར་ཞག་ཞེ་དགུའི་བར་དུ་དམ་པའི་ཆོས་ཀྱི་བདུད་རྩིའི་སྒོ་བརྒྱ་མ་ཕྱེ་བར་
ཐུགས་ལས་ཆུང་ངུར་བཞུགས་པ་ན། གསེར་མངལ་ཅན་གྱི་གསེར་གྱི་འཁོར་
ལོ་རྩིབས་སྟོང་དང་ལྡན་པ་དང༌། ལྷ་ཡི་དབང་པོ་བརྒྱ་བྱིན་གྱིས། གསེར་གྱི་
མཎྜལ་དཔག་ཚད་ལྔ་བཅུ་པ་དང་། དུང་དཀར་པོ་གཡས་སུ་འཁྱིལ་བ་སོགས་
ཕུལ་ནས། མ་ག་དྷ་འདིར་སྔོན་ཆོས་མ་དག་པ། །ཞེས་སོགས་ཀྱིས་གསོལ་བ་
བཏབ་པ་ལ་བརྟེན་ནས་གདུལ་བྱ་མཆོག་དམན་སོ་སོའི་བློ་དང་འཚམས་པར་
སྔགས་དང་ ཕ་རོལ་ཏུ་ཕྱིན་པའི་ཆོས་ཀྱི་འཁོར་ལོ་མ་ལུས་པ། དཔལ་ གྱི་
མགུལ་དུང་གི་ཚེམས་བར་ནས་འཕྲུལ་གྱི་ལྗགས་བརྐྱངས་ཏེ། ཡན་ལག་དྲུག་
ཅུའི་ཚངས་དབྱངས་སེངྒེའི་ང་རོས་རིམ་དང་ཅིག་ཅར་བསྐོར་བར་མཛད་པ་
ཡིན་ནོ།།
- 12 -



སྔོན་འགྲོའི་ཡན་ལག་ལས་རྒྱ་གར་འཕགས་པའི་ཡུལ་དུ་བསྟན་པ་དར་ཚུལ་བཤད་པ།
དེ་ནས་དགུང་ལོ་གྱ་གཅིག་བཞེས་པ་ལྕགས་འབྲུག་ལོར་གྱད་ཀྱི་ཡུལ་རྩྭ་
མཆོག་གི་གྲོང་དུ་གཤེགས་ཤིང་རབ་བཟང་དང་ རབ་དགའ་བདེན་པ་ལ་
བཀོད་༑ ཤིང་ས་ལ་ཟུང་གི་བར་དུ་ཁྲི་བཅོས་པ་ལ་བཞུགས་ནས། སེངྒེའི་
ཉལ་སྟབས་དང་བཅས་ཏེ་མཆོག་ཏུ་མི་འགྱུར་བའི་བདེ་བ་ཆེན་པོའི་མཁའ་
ཀློང་དུ་སྣ་ཚོགས་པའི་སྤྲུལ་སྐུའི་ཟློས་གར་གྱི་ཆུ་འཛིན་ཐིམ་པར་གྱུར་ཏོ། །
དེ་ཡི་རྗེས་ནས་རིམ་པ་ལྟར་ཉེ་བའི་སྲས་བརྒྱད་སོགས་བྱང་ཆུབ་སེམས་
དཔའ་རྣམས་དང་། དགྲ་བཅོམ་པ་རྣམས་ཀྱིས་བཀའ་བསྡུ་རིམ་པ་གསུམ་
མཛད་ཅིང་། སྟོན་པའི་གཏད་རབས་བདུན་དང་། རྒྱན་དྲུག་མཆོག་གཉིས་
གྲུབ་ཆེན་བརྒྱད་ཅུ་སོགས་ཀྱིས་འཆད་རྩོད་རྩོམ་གསུམ་གྱི་སྒོ་ནས་རྒྱལ་བའི་
ལུང་རྟོགས་ཀྱི་བསྟན་པ་དར་རྒྱས་སུ་མཛད་པའི་ཚུལ་ནི་གཞན་དུ་གསལ་བ་
ལྟར་རོ།།
སྨྲས་པ།
སྲིད་གསུམ་འགྲོ་བའི་ལས་དང་སྒྲིབ་པ་ཀུན།།
སྦྱོང་བྱེད་དམ་ཆོས་བདུད་རྩི་གངྒའི་ཀླུང་།།
ཐུབ་མཆོག་ཞལ་གྱི་མ་དྲོས་མཚོ་ཆེན་ལས།།
བབས་འདི་འགྲོ་ཀུན་གཙུག་གི་རྒྱན་དུ་ཆེ།།
- 13 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
།
འཕགས་ཡུལ་ནོར་འཛིན་ཐ་གྲུ་ཡངས་པའི་མཁར།།
ཐུབ་པའི་རིང་ལུགས་དཀྱིལ་འཁོར་ཡོངས་རྫོགས་ཤིང་།།
ཕན་བདེའི་ས་མོས་རབ་ཏུ་བཞད་པའི་གཉེན།། ་
ཉམས་མེད་ལུས་ཅན་བདེ་འབྱུང་གཙུག་ན་མཛེས།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
རྒྱ་གར་འཕགས་པའི་ཡུལ་དུ་སངས་རྒྱས་ཀྱི་བསྟན་པ་དར་ཚུལ་མདོ་ཙམ་
ཞིག་བརྗོད་ཟིན་ཏོ།། །། །
- 14 -



1:|:
51: 1:|: :/
་
་
ཀྱི་
བོད་གངས་ཅན་གྱི་ལྗོངས་སུ་བསྟན་པ་ཇི་ལྟར་བྱུང་ཚུལ་
སྤྱིར་བཤད་པ།
་ ་ ་ ། ༡༢ ། མ་ལ་
འཕྲིན་ལས་འོད་དཀར་སྤོ་བའི་མཚན་མོའི་མགོན།།
དགེ་ལེགས་པད་ཚལ་སྐྱོང་བའི་ཉིན་མོར་བྱེད།།
1:|ཀ ཡོན་ཏན་རིན་ཆེན་འབྱུང་གནས་ཆུ་གཏེར་ཆེ།།
དྲིན་ཅན་བླ་མའི་ཞབས་སྐྱེས་གཙུག་ཏུ་བསྟེན།། །།
གཉིས་པ་རང་ཅག་གངས་རིས་བསྐོར་བའི་ཡུལ་ལྗོངས་འདིར་རྒྱལ་བའི་
བསྟན་པ་དར་ཚུལ་ནི། འཇམ་དཔལ་རྩ་རྒྱུད་ལས། ང་ཡི་དུས་ནས་ལོ་བརྒྱ་
ན༑ ༑ཁ་བ་ཅན་དུ་ མཚོ་ བྲི་ནས། །ས་ ལའི་ནགས་ནི་འབྱུང་བར་ འགྱུར།།
ཞེས་པ་ལྟར་བོད་འདི་ཐོག་མར་མཚོས་གང་ནས་ཡོད་པ་རིམ་གྱིས་བྲི་ནས་
ནགས་ཚལ་དང་མིའི་འགྲོ་བ་ཆགས་ཤིང་། ཡང་དེ་ཉིད་ལས། ལྷ་ལྡན་ཡུལ་
ཞེས་བྱ་བ་ཡི། །གངས་ཅན་རི་ཡི་ནང་གནས་པ། །ཞེས་དང་། དཀོན་མཆོག་
འབངས་ཀྱི་སྐྱེས་རབས་ལས། ཤར་རྡོ་རྗེ་གདན་གྱི་བྱང་ཕྱོགས་ན། །གནས་
པུར་རྒྱལ་བོད་ཅེས་བྱ་བ་ཡོད། །ཅེས་པ་དང་། གཞན་ཡང་ང་ཡི་བསྟན་པ་
བྱང་ནས་བྱང་དུ་དར་བར་འགྱུར་རོ། །ཞེས་སོགས་མདོ་རྒྱུད་དུ་མ་ནས་ལུང་
བསྟན་ཅིང་ཆེས་ཆེར་བསྔགས་པ་དང༌། །རྒྱ་བལ་གྱི་མི་དབང་ཆེན་པོ་རྣམས་
- 15 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱིས་ཀྱང་བསྔགས་པའི་མེ་ཏོག་འཐོར་བར་མཛད་པའི་འཕགས་མཆོག་ཕྱག་
ན་པདྨོའི་ཆོས་སྲིད་ཀྱི་གདུལ་ཞིང་ཐུན་མོང་མ་ཡིན་པ། བོད་ལྗོངས་ཆོས་ཀྱི་
ཞིང་ས་འདི་ཡི་མཐའ་སྐོར་དུ། གངས་རི་ཏི་སེ་སོགས་དགྲ་བཅོམ་པ་དང་།
འཁོར་ལོ་བདེ་མཆོག་གི་ཕོ་བྲང་དཔའ་བོ་མཁའ་འགྲོ་འདུ་བའི་གནས་ཁྱད་
པར་ཅན་རྩེ་མོ་གནམ་ལ་ཟུག་པ་འདྲ་བའི་གངས་རི་དང་བྲག་རི་ཚར་དུ་དངར་
བ་༑ མ་ཕམ་གཡུ་མཚོ་སོགས་ཀླུ་རྒྱལ་བྱང་ཆུབ་སེམས་དཔའི་གནས་དགུང་
སྔོན་ས་ལ་ལྷུང་འདྲའི་རིན་ཆེན་སྣ་ཚོགས་འབྱུང་བའི་མཚོ་དང་། མཚོ་རྫིང་།
ལྟེང་ཀ་སོགས་ངོ་མཚར་བ་དུ་མས་ཡུལ་ཕྱོགས་རྣམས་བརྒྱན་པ། གཙང་པོ་
སོགས་རྒྱུག་ཆུ་དང༌། འབབ་ཆུ་མང་པོས་སའི་བཅུད་འཛིན་ཅིང་། ཕུན་སུམ་
ཚོགས་པའི་འབྲས་བུ་གཡུར་དུ་ཟ་བའི་དྲི་རོ་ནུས་པས་ལུས་ཀྱི་ནད་སེལ་ཞིང་
འཆི་བ་མེད་པའི་བཅུད་འཛིན་པའི་རྐང་འཐུང་ཚོགས་ཀྱིས་ཀུན་ནས་མཛེས་
པ༑ སྤང་ལྗོངས་དང་ནེའུ་སིང་གཡུ་ཡི་མཎྜལ་བཀོད་པ་འདྲ་བ་སོགས་མཛེས་
ཤིང་ཡིད་དུ་འོང་བ་འཆི་མེད་བདག་པོའི་དགའ་ཚལ་ལ་སྐྱེངས་པ་སྟེར་བར་
བྱེད་པའི་བོད་ཡུལ་ཆོས་ཀྱི་གླིང་དེར་འཕགས་པ་འཇིག་རྟེན་དབང་ཕྱུག་གིས་
འགྲོ་བའི་དོན་མཛད་པར་དགོངས་ནས། ཐོག་མར་རང་ཉིད་ཀྱིས་རྣམ་པར་
སྤྲུལ་པའི་སྤྲེའུ་བྱང་ཆུབ་སེམས་དཔའ་དང་། སྒྲོལ་མའི་སྤྲུལ་པ་བྲག་སྲིན་མོ་
གཉིས་འདུས་པ་ལ་གདོང་དམར་ཤ་ཟན་གྱི་ཕྲུ་གུ་དྲུག་བྱུང་བ་མིའུ་གདུང་དྲུག་
ཏུ་གྲགས། དེ་ནས་རིམ་པར་མཆེད་དེ་བོད་ཆེན་པོའི་ལྗོངས་འདིར་མི་ཡི་འགྲོ་
བས་ཁྱབ་པར་གྱུར། དེ་ནས་མང་བཀུར་གྱི་གདུང་རྒྱུད་ལས་བྱུང་བ་རྒྱལ་པོ་
-IE-



སྔོན་འགྲོའི་ཡན་ལག་ལས་བོད་གངས་ཅན་གྱི་ལྗོངས་སུ་བསྟན་པ་ཇི་ལྟར་བྱུང་ཚུལ་སྤྱིར་བཤད་པ།
གཉའ་ཁྲི་བཙན་པོ་ཞེས་བོད་ཀྱི་རྒྱལ་པོའི་ཐོག་མར་བཀུར། དེ་ནས་བཟུང་
རྒྱལ་རབས་ཉེར་བདུན་པ་ཀུན་ཏུ་བཟང་པོའི་རྣམ་འཕྲུལ་ལྷ་ཐོ་ཐོ་རི་གཉན་
བཙན་གྱི་སྐུ་རིང་ལ་དམ་པའི་ཆོས་ཀྱི་དབུ་བརྙེས། འཇམ་དཔལ་རྩ་རྒྱུད་
ལས༑ དེ་བཞིན་གཤེགས་པའི་བསྟན་འདི་ལ། །རྣམ་པ་སྣ་ཚོགས་བྱ་བ་བྱེད།།
བྱང་གི་ཕྱོགས་ལ་བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །ལྷ་ལྡན་
ཡུལ་ཞེས་བྱ་བ་ཡི། །གངས་ཅན་རི་ཡི་ནང་གནས་པའི། །རྒྱལ་པོ་མི་ཡི་ལྷ་
ཞེས་ པ། །ལི་ཙ་བྱི་རྣམས་ རིགས་ སུ་ འབྱུང༌། །ཞེས་ དང་། བཀའ་གདམས་
གླེག་བམ་ལས་ཀྱང་། །འདི་ནས་སྐྱེ་བ་གཞན་གྱིས་མ་ཆོད་པར། །བོད་ཁམས་
མགོན་མེད་ཡུལ་དུ་བདེ་བར་འགྲོ། བོད་ཀྱིས་རྒྱལ་པོ་དག་ལ་ཚད་མར་བྱེད།།
ཅེས་མདོ་རྒྱུད་མང་པོ་ནས་ལུང་བསྟན་པའི་རྒྱལ་རབས་སོ་གཉིས་པ་འཕགས་
པ་སྤྱན་རས་གཟིགས་ཀྱི་རྣམ་སྤྲུལ་ཆོས་རྒྱལ་སྲོང་བཙན་སྒམ་པོའི་རིང་ལ་
དམ་པའི་ཆོས་ཀྱི་སྲོལ་བཏོད། རྒྱལ་རབས་སོ་བདུན་པ་འཇམ་དཔལ་དབྱངས་
ཀྱི་རྣམ་སྤྲུལ་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་རིང་ལ་དམ་པའི་ཆོས་དར་ཞིང་
རྒྱས་པར་མཛད་པ་སོགས་བསྟན་པ་སྔ་དར་གྱི་དུས་སུ་ཆོས་རྒྱལ་རིམ་བྱོན་
དང་༑ རྒྱ་བལ་ཁ་ཆེ་སོགས་ནས་བྱོན་པའི་པཎྜི་ཏ་དང༌། ལོ་ཙཱ་བ་སྐ་ཅོག་ཞང་
གསུམ་སོགས་སངས་རྒྱས་བྱང་སེམས་ཀྱི་རྣམ་སྤྲུལ་དུ་མས་རྒྱལ་བའི་བསྟན་
པ་རྒྱས་པར་མཛད་དོ།།
དེ་ནས་དཔལ་གསང་བའི་བདག་པོའི་རྣམ་སྤྲུལ་མངའ་བདག་ཁྲི་
གཙུག་ལྡེ་བཙན་རལ་པ་ཅན། བོད་འབངས་ཡོངས་ཀྱི་རལ་པའི་ལན་བུས་
-17 -



1:|:
ཀྱི ་མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཕྱི་
རྣམ་པར་འདུད་པའི་སེངྒེའི་ཁྲི་ལ་མངའ་གསོལ་ཏེ་སྡེ་བཞིའི་སྒོ་འཕར་བརྒྱ་
ཕྲག་མངོན་པར་ཕྱེ་ནས་མཆོག་དམན་སྐྱེ་འགྲོ་ཀུན་ལ་བདེ་སྐྱིད་ཀྱི་དཔལ་
ཡོན་ཆར་དུ་བསྙིལ་བས་ངལ་གསོའི་བདེ་བ་ལ་སྤྱོད་པའི་སྐབས། ཆུ་སྲིན་
རྒྱལ་མཚན་ཅན་གྱི་རྗེས་སུ་འཇུག་པ་ནག་པོའི་ཕྱོགས་ཀྱིས་ཡིད་རྣམ་པར་
བརླམས་པའི་སྡིག་བློན་རྣམས་ཀྱིས་ཆོས་རྒྱལ་ཆེན་པོ་བཀྲོངས་ནས་གླང་དར་
མས་རྒྱལ་སྲིད་བཟུང་ཞིང་། བསྟན་པ་དགེ་འདུན་གྱི་སྡེ་དང་བཅས་པ་བསྣུབས་
པས་ལོ་བདུན་ཅུའི་བར་དུ་ཁ་བ་ཅན་གྱི་ལྗོངས་འདི་མུན་པའི་གླིང་དུ་གྱུར།
དུས་དེར་ཡེར་པར་ལྷ་ལུང་དཔལ་གྱི་རྡོ་རྗེ་ཏིང་ངེ་འཛིན་ལ་གནས་པའི་སྐབས།
དཔལ་ལྷ་མོས་ལུང་བསྟན་པ་ལྟར་སྙིང་སྟོབས་བསྐྱེད་དེ་བཙན་པོས་རྡོ་རིང་གི་
ཡི་གེ་ཀློག་པའི་སྐབས་དང་བསྟུན་ནས་མདའ་བརྒྱབ་པས་བྲང་ལ་ཕོག་སྟེ་ལྔ་
པའི་ལམ་དུ་གྱུར་ཏོ། །དེའི་ཚེ་དམར་གཡོ་གཙང་གསུམ་མདོ་སྨད་དུ་བྲོས་པ་
དན་ཏིག་ཏུ་བཞུགས་པ་ལས་བླ་ཆེན་དགོངས་པ་རབ་གསལ་བསྙེན་པར་
རྫོགས༑ བླ་ཆེན་པོས་ཀླུ་མེས་སོགས་དབུས་གཙང་གི་མི་བཅུ་རབ་ཏུ་བྱུང་བ་
ལས་བསྟན་པའི་མེ་རོ་སྨད་ནས་གསོས་པར་མཛད། ། ། །
དེ་ནས་མངའ་རིས་སྟོད་ཀྱི་རྒྱལ་པོ་བཀྲ་ཤིས་མགོན་གྱི་སྲས་ལྷ་བླ་མ་ཡེ་
ཤེས་འོད་དང༌། དབོན་པོ་བྱང་ཆུབ་འོད་ཀྱིས་བསྟན་པ་རིན་པོ་ཆེ་སྙིང་ནོར་
གཅིག་པུར་བཟུང་ནས་ལུས་སྲོག་ལོངས་སྤྱོད་གང་ལའང་ལྟོས་པ་མེད་པར་
འཕགས་ཡུལ་པཎ་གྲུབ་ཀུན་གྱི་གཙུག་རྒྱན་དཔལ་མར་མེ་མཛད་བཟང་པོ་
དཀའ་བ་དཔག་ཏུ་མེད་པས་སྤྱན་དྲངས། རྒྱལ་བའི་བསྟན་པ་ལ་མ་རྟོག་ལོག་
- 18 -



སྔོན་འགྲོའི་ཡན་ལག་ལས་བོད་གངས་ཅན་གྱི་ལྗོངས་སུ་བསྟན་པ་ཇི་ལྟར་བྱུང་ཚུལ་སྤྱིར་བཤད་པ།
རྟོག་གི་དྲི་མ་མཐའ་དག་བསལ་ཏེ། བསྟན་པ་མཐའ་དག་གྲུ་བཞི་ལམ་གྱི་
འཁྱེར་ཤེས་པའི་བཀའ་གདམས་ལྷ་ཆོས་བདུན་ལྡན་གྱི་བསྟན་པའི་སྲོལ་
ཕྱེས༑ གཞན་ཡང་བསྟན་པ་སྔ་དར་གྱི་དུས་སུ་སློབ་དཔོན་ཆེན་པོ་སོགས་
ཀྱིས་གསང་སྔགས་ཀྱི་ཆོས་མང་དུ་བསྟན་ནས་གྲུབ་པ་བརྙེས་པའི་རིག་འཛིན་
མང་དུ་བྱོན་ཅིང་། གནུབས་སངས་རྒྱས་ཡེ་ཤེས་དང་ཟུར་ཤཱཀྱ་འབྱུང་གནས་
སོགས་ལས་བཀའ་མ་དང༌། མངའ་བདག་ཉང་རལ་སོགས་ལས་གཏེར་མ་
རྣམས་བྱུང་ནས་བཀའ་གཏེར་རྒྱུད་འཛིན་གྱི་སྐྱེས་བུ་མཐའ་ཡས་པས་ཟབ་
དོན་རྫོགས་པ་ཆེན་པོའི་བསྟན་པ་དར་ཞིང་རྒྱས་པར་མཛད་དོ།།
བསྟན་པ་ཕྱི་དར་གྱི་སྐབས་སུ་མར་པ་ཆོས་ཀྱི་བློ་གྲོས་རྒྱ་གར་དུ་ལན་
གསུམ་བྱོན་ཏེ། གདམས་པ་དཔག་ཏུ་མེད་པ་སྤྱན་དྲངས་པ་ལས། བཀའ་
བརྒྱུད་ཀྱི་སྲོལ་དར་རྒྱས་སུ་མཛད། ཡང་པཎ་ཆེན་ག་ཡ་དྷ་ར་བོད་དུ་ཕེབས་
པ་ལ་འབྲོག་མི་ལོ་ཙཱ་བས་ལམ་འབྲས་གསན་ནས། དེ་ཡི་རྒྱུད་འཛིན་ས་ཆེན་
གོང་མ་རྣམ་ལྔ་རྗེས་འཇུག་དང་བཅས་པས་དཔལ་ལྡན་ས་སྐྱ་པའི་ཆོས་ཚུལ་
གྱི་གཞུང་བཙུགས་པ་དར་རྒྱས་ཆེ་བར་བྱུང་། ཡང་མཁས་གྲུབ་ཁྱུང་པོ་རྣལ་
འབྱོར་རྒྱ་གར་དུ་བྱོན་ནས། ནི་གུ་ཆོས་དྲུག་སོགས་གསན་ནས་བོད་དུ་ཕེབས་
ཏེ་རྨོག་ཅོག་པ་རིན་ཆེན་བརྩོན་འགྲུས་སོགས་རྗེས་སུ་བཟུང་བ་ལས་ཤངས་
པ་བཀའ་བརྒྱུད་དར་བ་ཡིན། དམ་པ་སངས་རྒྱས་བོད་དུ་ལན་ལྔ་བྱོན་ནས་
ཆོས་མང་དུ་གསུངས་པས་ཞི་བྱེད་ཀྱི་བརྒྱུད་འཛིན་མང་དུ་བྱུང་། ཡང་པཎ་
ཆེན་ཤཱཀྱ་ཤྲྰི་བོད་དུ་ཕེབས་པ་ལས་ཇོ་གདན་པ་རྣམས་བྱུང་། ཡང་ཀུན་སྤངས་
- 19 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
ཐུགས་རྗེ་བརྩོན་འགྲུས་ཀྱིས་ཇོ་མོ་ནང་དུ་དགོན་པ་བཏབ་ཅིང་། དེའི་སློབ་
རྒྱུད་དོལ་བུ་པ་ཤེས་རབ་རྒྱལ་མཚན་གྱིས་རིམ་བཞིན་སྤེལ་བ་ལས་ཇོ་ནང་
པའི་ཆོས་ལུགས་བྱུང་། ཐམས་ཅད་མཁྱེན་པ་བུ་སྟོན་ཞབས་ཀྱི་རྒྱུད་འཛིན་
དང་༑ བོ་དོང་ཕྱོགས་ལས་རྣམ་རྒྱལ་བའི་རྒྱུད་འཛིན་ཀྱང་བྱུང་ངོ༌། །དེ་དག་
གི་བརྒྱུད་འཛིན་རྣམས་ཀྱིས་བསྟན་པ་རིན་པོ་ཆེ་འཆད་རྩོད་རྩོམ་གསུམ་གྱི་སྒོ་
ནས་ ཉིན་མོ་ལྟར་གསལ་བར་མཛད་ཅིང་། མཁས་དབང་དེ་དག་གི་རྣམ་
དཔྱོད་ཀྱི་རྩལ་ལས་ཐོན་པའི་བཀའ་སྲོལ་འབུར་དུ་ཐོན་པ་དེ་དག་འཛིན་སྐྱོང་
སྤེལ་གསུམ་གནང་བའི་ཚུལ་ལས་བརྩམས་པའི་ངོ་མཚར་བའི་རྣམ་པར་ཐར་
པ་བརྗོད་ཀྱིས་མི་ལང་བ་མཆིས་ཀྱང་ཡི་གེ་མང་དུ་དོགས་པའི་ཕྱིར་མ་སྤྲོས་
པས་གཞན་དུ་བལྟ་བར་བྱའོ།། །
- 20 -



ད
་བར་
1:|: ་ ::་ ༡༠ པ་ད
ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་
འདི་ཉིད་བོད་དུ་ཇི་ལྟར་བྱུང་ཚུལ། །
ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་
ལྟར་བྱུང་ཚུལ་མདོ་ཙམ་ཞིག་བརྗོད་ན། ཇི་སྐད་དུ། མཁས་གྲུབ་དགེ་ལེགས་
དཔལ་བཟང་པོས། བློ་བཟང་དབྱངས་ཅན་ངག་གི་དཔལ་མངའ་བ།། གྲགས་
པའི་རྫ་རྔ་ཕྱོགས་ཀྱི་མཛེས་མས་བརྡུངས། །དཔལ་ལྡན་མཁས་པ་ཀུན་གྱི་
མགོས་གཏུགས་པ། ཁྱོད་ཀྱི་ཞབས་ལ་བདག་ཀྱང་ཕྱག་བགྱི་འོ། །
ཞེས་གསུངས་པ་ལྟར། ལྷ་དང་བཅས་པའི་འགྲོ་བ་ཐམས་ཅད་ཀྱིས་བསྔགས་
བརྗོད་ཀྱི་ཡུལ་དམ་པར་གྱུར་པ། རྒྱལ་བའི་མདོ་སྔགས་ཀྱི་བསྟན་པ་ཡོངས་
སུ་རྫོགས་པའི་ཆོས་ཀྱི་སྲིད་ལ་དབང་བསྒྱུར་བའི་ཆོས་ཀྱི་འཁོར་ལོས་བསྒྱུར་
རྒྱལ་ཆེན་པོ། དུས་གསུམ་རྒྱལ་བའི་མཁྱེན་རབ་གཅིག་ཏུ་བསྡུས་པའི་ངོ་བོ་
རྗེ་བཙུན་འཇམ་པའི་དབྱངས་ཉིད་མཐོན་མཐིང་རལ་པའི་ཟུར་ཕུད་རིང་དུ་
དོར་ནས་གསུམ་ལྡན་རྡོ་རྗེ་འཛིན་པའི་རྣམ་པར་རོལ་པ། རྒྱལ་བའི་བསྟན་ལ་
རྒྱལ་བ་རང་ཉིད་སླར་བྱོན་པ་དང་སྒོ་ཀུན་ནས་མཚུངས་པའི་སྐུ་གསུང་ཐུགས་
གསང་བ་བླ་ན་མེད་པའི་མཛད་པ་དུས་ལས་མི་ཡོལ་བར་བསྟན་པ་རིན་པོ་ཆེ་
ཉིན་མོ་ལྟར་གསལ་བར་མཛད་པ། རང་ཅག་རྣམས་ཀྱི་འདྲེན་མཆོག་དམ་པ་
ཤར་ཙོང་ཁ་པ་བློ་བཟང་གྲགས་པའི་དཔལ་ཞེས་མཚན་སྙན་གྱི་གདུགས་
- 21 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དཀར་པོ་ནམ་མཁའི་མཐར་ཡོངས་སུ་ཁྱབ་པའི་བདག་ཉིད་ཆེན་པོ་དེ་ཡི་རྣམ་
པར་ཐར་པ་ངོ་མཚར་རྨད་དུ་བྱུང་བ་རྣམས་ནི་རྣམ་ཐར་རྣམས་ལས་ཤེས་པར་
བྱ་ཞིང་། འདིར་རགས་རིམ་ཙམ་ཞིག་ཞུ་ན།
རྗེ་འདི་ཉིད་མདོ་སྨད་ཙོང་ཁའི་ཡུལ་དུ་མལ་གྱི་རིགས་ལས་དཔའ་ཞིང་
དེས་ པ། ཡིད་ གཞུངས་ པ། བློ་ གསལ་ སྙིང་ སྟོབས་ དང་ ལྡན་ པ། ཡ་ རབ་
བཟང་པོའི་ངང་ཚུལ་ཅན་གྱི་ཡབ་ད་ར་ཁ་ཆེ་ཀླུ་འབུམ་དགེ་དང་། གཡོ་སྒྱུ་ཆུང་
ཞིང་སྲོང་པོར་སྨྲ་བ། གཏོང་ཕོད་ཆེ་ཞིང་དགེ་བ་ལ་བརྩོན་པ། བུད་མེད་ཀྱི་
སྐྱོན་དང་བྲལ་བའི་ཡུམ་ཤིང་བཟའ་ཨ་ཆོས་གཉིས་ཀྱི་སྲས་སུ་གསེར་འཕྱང་
ཞེས་པ་ཤིང་མོ་བྱ་ཡི་ལོར་སྐུ་བལྟམས། དགུང་ལོ་གསུམ་པར་ཀརྨ་པ་རོལ་
པའི་རྡོ་རྗེ་ལས་དགེ་བསྙེན་གྱི་སྡོམ་པ་བཞེས། མཚན་ཀུན་དགའ་སྙིང་པོར་
གསོལ༑ དགུང་ལོ་བདུན་པར་ཆོས་རྗེ་དོན་གྲུབ་རིན་ཆེན་གྱིས་འཇིགས་བྱེད་
བདེ་མཆོག་ཀྱེ་རྡོར་ཕྱག་རྡོར་སོགས་ཀྱི་དབང་དང་། ཚིགས་སྔ་མ་དགེ་ཚུལ་
གྱི་སྡོམ་ པ་ གནང་ནས་མཚན་བློ་བཟང་ གྲགས་ པ་ ཞེས་ གསོལ། དེ་ནས།
གཞོན་ནུ་བློ་བཟང་གྲགས་པ་ཁྱོད། །སྔོན་སྦྱངས་དགེ་བའི་ལས་འཕྲོ་ཅན། །
སྔོན་ཚེ་དམ་ཆོས་བདུད་རྩིའི་རོ། །འཐུངས་པའི་བག་ཆགས་ཡོད་པར་ངེས། །
ཞེས་སོགས་གསུངས་ནས་དབུས་གཙང་གི་ཕྱོགས་སུ་གསན་སྦྱོང་ལ་འབྱོན་
པར་བསྐུལ་བ་བཞིན། དགུང་ལོ་བཅུ་ དྲུག་ ཐོག་ དབུས་གཙང་ཕྱོགས་སུ་
ཕེབས་ཏེ། རྗེ་བཙུན་རེད་མདའ་བ་གཞོན་ནུ་བློ་གྲོས་སོགས་ཡོངས་འཛིན་དུ་
མའི་སྤྱན་སྔར་མདོ་རྒྱུད་བསྟན་བཅོས་མཐའ་དག་ལ་ཐོས་བསམ་སྒོམ་པ་
- 22 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
དཔྱིས་ཕྱིན་ པར་ མཛད་ ཅིང་། གསང་ ཕུ། རྩེ་ ཐང་། སྣར་ ཐང་། ཨེ། ས་ སྐྱ།
ངམ་རིང་འདར་བཟང་ལྡན་སོགས་ལ་གྲྭ་སྐོར་མཛད་པས་རིགས་པའི་གནས་
ལྔ་ལ་མཁས་པའི་ཕ་རོལ་ཏུ་སོན་པ་ཀླུ་སྒྲུབ་གཉིས་པ་ལྟ་བུར་གྱུར། ཡར་ཀླུང་
ཚོགས་པའི་མཁན་པོ་དཀའ་བཞི་པ་ཚུལ་ཁྲིམས་རིན་ཆེན་པས་མཁན་པོ་
དང་། བྱི་རྫིང་བའི་མཁན་པོ་གནས་བརྟན་ཤེར་མགོན་པས་ལས་སློབ། བྱི་
རྫིང་བའི་དབུ་མཛད་བསོད་ནམས་རྡོ་རྗེས་གསང་སྟོན་མཛད་དེ་དད་པའི་
དགེ་ འདུན་ གྲངས་ཚང་ བའི་དབུས་ སུ་བསྙེན་ པར་ རྫོགས། ཡོངས་འཛིན་
བསྟེན་པ་རྣམས་ཀྱི་ནང་ནས་ཆོས་རྗེ་དོན་རིན་པ་ལ་དབང་དང་དགེ་ཚུལ་གྱི་
སྡོམ་པ། ཉ་དཔོན་ཀུན་དགའ་དཔལ་ལ་ཕར་ཕྱིན། རེད་མདའ་བ་གཞོན་ནུ་
བློ་གྲོས་ལ་དབུ་ཚད་དང་མངོན་པ། ས་བཟང་མ་ཏི་པཎ་ཆེན་ལ་སྒྲ། ལོ་ཆེན་
ནམ་མཁའ་བཟང་པོ་ལ་སྙན་ངག །དར་ཡུ་བ་ལ་སྔགས་རྙིང་མའི་སྐོར། སྤྱི་
ལྷས་པ་དང་ལྷོ་བྲག་གྲུབ་ཆེན་ལ་བཀའ་གདམས། འབྲི་གུང་སྤྱན་སྔ་ཆོས་
རྒྱལ་ལ་བཀའ་བརྒྱུད། བླ་མ་ཆོས་ཀྱི་དཔལ་བ་ལ་དུས་འཁོར་རྩིས་དང་
བཅས་པ། ཚོགས་མཁན་ཆེན་ཚུལ་རིན་པ་ལ་སོ་ཐར་གྱི་བསླབ་སྡོམ། སྨན་པ་
དཀོན་མཆོག་སྐྱབས་ལ་གསོ་བ་རིག་པ། བླ་མ་དབུ་མ་པ་ལ་དབུ་མའི་ལྟ་བ་
སོགས་གསན་པས་བླ་མ་བཅུ་བཞི་པོ་བཀའ་དྲིན་ཆེ་ཞིང་དེའི་ནང་ནས་ཀྱང་
གཙོ་བོ་ནི་ཆོས་རྗེ་དོན་རིན་པ་དང་། རེད་མདའ་བ། གྲུབ་ཆེན་དཔའ་བོ་རྡོ་རྗེ།
ལས་ཀྱི་རྡོ་རྗེ་བཞི་འགྲན་གྱི་དོ་མེད་དུ་འཛིན། མཁས་གྲུབ་སྨྲ་བའི་ཉི་མ་དགེ་
ལེགས་དཔལ་བཟང་པོས། འཇམ་པའི་དབྱངས་ཀྱིས་ཁྱོད་ལ་མངོན་སུམ་དུ། །
- 23 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འདོ་
ཉིན་རེ་བཞིན་ཡང་ལེགས་བཤད་བདུད་རྩིའི་རྒྱུན། །དུས་གསུམ་རྒྱལ་བའི་
ཐུགས་ ཀྱི་བཅུད་ བསྡུས་ པ། །རྒྱུན་ མི་ འཆད་ པར་ འདོམས་ ལ་ གསོལ་ བ་
འདེབས༑ ༑ཞེས་གསུངས་པ་ལྟར། བླ་མ་དབུ་མ་པས་ལོ་ཙཱ་མཛད་དེ་ རྗེ་
བཙུན་འཇམ་དབྱངས་ལས་ཆོས་སྐོར་ཅི་རིགས་གསན། བསྙེན་སྒྲུབ་ལ་གཙོ་
བོར་འབད་པས་རྗེ་བཙུན་གྱིས་ཞལ་མངོན་སུམ་བསྟན་ནས་ཐེ་ཚོམ་གྱི་དྲི་བ་
ང་ལ་གྱིས། ཞེས་གསུང་གི་གནང་བ་བསྩལ་བ་ལྟར། དེ་ནས་བཟུང་བླ་མ་
འཇམ་དཔལ་དབྱངས་ཀྱིས་དོགས་པའི་གནས་མ་ལུས་པ་གཅོད་པར་མཛད་
པ་ཡིན་ཏེ། རྗེ་རང་ཉིད་ཀྱི་རྟོགས་བརྗོད་ལས། དེ་ནས་གདུལ་བྱའི་བློ་མུན་
སེལ་བའི་མཆོག །འཇམ་དཔལ་དབྱངས་ལ་ཤུགས་དྲག་རྒྱུན་རིང་གི །ཞེས་
སོགས་དང༌། དྲང་ངེས་རྣམ་འབྱེད་ལས། འཇམ་མགོན་བླ་མའི་དྲིན་གྱིས་
ལེགས་མཐོང་ནས། །ཞེས་དང་། སྔགས་རིམ་ཆེན་མོ་ལས། འཇམ་དབྱངས་
དེ་ཡིས་ཚེ་རབས་ཀུན་ཏུ་བདག །དགྱེས་བཞིན་རྗེས་སུ་བཟུང་བའི་དྲིན་ལས་
ནི༑ ༑གཏིང་དཔག་དཀའ་བའི་ཆོས་ཚུལ་རྒྱ་མཚོ་ལ། །བློ་གྲོས་ཐོགས་པ་མེད་
པ་འཇུག་པར་གྱུར། །ཞེས་གསུངས་པ་ལྟར་རོ།། དེ་
དེ་ནས་ཡི་དམ་གྱིས་ལུང་བསྟན་པ་ལྟར། འཁོར་དག་པ་རྣམ་བརྒྱད་དང་
བཅས་འོལ་ཁ་སོགས་སུ་སྒྲུབ་པ་སྙིང་པོར་མཛད་པས་བླ་མ་ཡི་དམ་སོགས་
ཀྱིས་ཞལ་གཟིགས་ཤིང་བྱིན་གྱིས་བརླབས་པ་དང་གསུང་གི་སྣང་བ་རྒྱུན་མི་
ཆད་པ་བྱུང་སྟེ་ཉམས་རྟོགས་ཁྱད་པར་ཅན་རྒྱུད་ལ་འཁྲུངས། རྗེ་རང་ཉིད་ཀྱི་
གསུང་ལས། ཁྱོད་ཀྱི་ བླ་མེད་ཐེག་ པའི་ཚུལ། །ཡོད་ དང་ མེད་ པའི་ མཐའ་



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
སྤངས་ཏེ། །ཇི་བཞིན་འགྲེལ་ པར་ ལུང་བསྟན་པ། །ཀླུ་སྒྲུབ་ གཞུང་ ལུགས་
ཀུནྡའི་ཚལ། །དྲི་མེད་མཁྱེན་པའི་དཀྱིལ་འཁོར་རྒྱས། །གསུང་རབ་མཁའ་ལ་
ཐོགས་མེད་རྒྱུ། །མཐར་འཛིན་སྙིང་གི་མུན་པ་སེལ། །ལོག་སྨྲ་རྒྱུ་སྐར་ཟིལ་
གནོན་པ། །དཔལ་ལྡན་ཟླ་བའི་ལེགས་བཤད་ཀྱི། །འོད་དཀར་ཕྲེང་བས་
གསལ་བྱས་པ། །བླ་མའི་དྲིན་གྱིས་མཐོང་བའི་ཚེ། །བདག་གི་ཡིད་ཀྱིས་ངལ་
བསོ་ཐོབ། །ཅེས་གསུངས་པ་ལྟར། སྐབས་ཤིག་ཀླུ་སྒྲུབ་ཡབ་སྲས་ལྔ་དང༌།
ཁྱད་པར་སངས་རྒྱས་བསྐྱངས་ཀྱིས་བྱིན་གྱིས་བརླབས་པའི་མཚན་མ་བྱུང་བ་
ན༑ སླར་ཡང་བུདྡྷ་པཱ་ལི་ཏ་ལ་དཔྱད་པ་ཞིབ་མོར་གནང་བས་ཤེར་ཕྱིན་གྱི་
མདོ་ཡི་ངེས་དོན་གྱི་དགོངས་པ་མཐར་ཐུག་ཀླུ་སྒྲུབ་ཡབ་སྲས་ཀྱིས་བཀྲལ་བ་
ལྟར༑ སྟོང་པ་དང་རྟེན་འབྱུང་གཅིག་ཕན་གཅིག་གྲོགས་སུ་འགྲོ་བའི་ཟབ་མོ་
དབུ་མའི་ལྟ་བ་འཁྲུལ་པ་མེད་པར་ཐུགས་སུ་ཆུད་པ་ན། སངས་རྒྱས་བཅོམ་
ལྡན་འདས་ལ་ཟབ་མོ་རྟེན་འབྱུང་གསུངས་པའི་སྒོ་ནས་བསྟོད་པ་ལེགས་
བཤད་སྙིང་པོ་མཛད། ལྷག་པར་དུ་ཡང་མཁས་གྲུབ་ཐམས་ཅད་མཁྱེན་པས།
ཀུན་རྟོག་རླུང་གི་རྒྱུ་བ་དྷུ་ཏིར་དེངས། །འོད་གསལ་ཐམས་ཅད་སྟོང་པའི་དེ་
ཉིད་གཟིགས། །གང་ཤར་བདེ་སྟོང་མཆོག་གི་རྣམ་རོལ་ཅན། །རྡོ་རྗེའི་ཐུགས་
དང་ལྡན་ལ་གསོལ་བ་འདེབས། །ཞེས་གསུངས་པ་ལྟར། དཔལ་གསང་བ་
འདུས་པའི་ལམ་རིམ་པ་ལྔ་ལ་ཉམས་ལེན་སྙིང་པོར་མཛད་པས། བླ་མེད་
ནས་བཤད་པ་ལྟར་གྱི་རིམ་གཉིས་ཀྱི་རྣལ་འབྱོར་ལ་མངའ་བརྙེས། དེ་ལྟར་
མདོ་སྔགས་རིག་གནས་དང་བཅས་པ་ལ་གསན་རྒྱ་ཆེ་བར་མ་ཟད། ཉིན་རེར་
- 25 -



1:|:
མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ས་མ་ཡིན་
ཐོས་བསམ་གཞན་གྱི་ཞོར་ལ་ཤོག་བུ་མདའ་ཚད་མ་བཅུ་བདུན་རེ་ཐུགས་ལ་
ཟིན་པ་དང་། ནམ་ལངས་ཙམ་ནས་ཚལ་དབུས་གླིང་གི་གསེར་ཏོག་གི་རྩེར་
ཉི་མ་ཤར་གྱི་བར། སྔོན་ཡེ་མ་གཟིགས་པའི་ཕྱག་དཔེ་མདའ་ཚད་ཕྲེང་དགུ་
མའི་ཤོག་ལྡེབ་བཞི་ཤིན་ཏུ་དག་པར་ཐུགས་ལ་ཆུད་པ་སོགས་ཐུགས་རིག་
རྨད་དུ་བྱུང་བ་མངའ་ཞིང་། གསུང་རྩོམ་ཀྱང་སྔགས་ རིམ་ དང་ ལམ་ རིམ་
སོགས་པོད་ཚད་དུ་ལོངས་པ་བཅོ་བརྒྱད་བཞུགས་པ་དེ་དག་ཐམས་ཅད་ནི་
རྒྱལ་བའི་གསུང་རབ་ཀྱི་དགོངས་དོན་ཆེ་ཕྲ་གང་ལ་ཡང་འཁྲུལ་པའི་དྲི་མ་
མཐའ་དག་དང་བྲལ་བའི་ལེགས་པར་བཤད་པ་འབའ་ཞིག་ཏུ་སྣང་ངོ༌།།
དེ་ལྟར་མཁས་གྲུབ་ཐམས་ཅད་མཁྱེན་པས། རྟོག་གེ་ལ་སྦྱངས་རྒོལ་བ་མཐའ་
དག་གིས། །ལན་བརྒྱར་དཔྱད་ཀྱང་མགོན་པོ་ཁྱོད་ཀྱི་གསུང་། །ཆ་ཙམ་རྣམ་
པ་གཞན་དུ་གཡོ་བ་ སྤངས། །དག་པའི་ཐུགས་མངའ་ ཁྱོད་ལ་གསོལ་བ་
འདེབས༑ ༑ཞེས་གསུངས་པ་ལྟར། གསུང་འདི་དག་ལ་རྣམ་དཔྱོད་ཀྱི་རྩལ་
དང་ལྡན་པའི་མཁས་པའི་དབང་པོ་དག་གིས་ལེགས་པར་བརྟགས་ཤིང་
དཔྱད་དེ་གཏན་ལ་འབེབས་པ་ན། རྗེ་རྒྱལ་བ་གཉིས་པ་ཞེས་པའི་མཚན་
གསོལ་བ་དོན་ལ་གནས་པར་ངེས་སོ་སྙམ་དུ་ལྡོག་ཏུ་མེད་པའི་དད་པ་སྐྱེ་བ་
གདོན་མི་ཟ་བས་དེ་དག་ལ་ནི་རྣམ་པར་ཐར་པ་དེ་ཙམ་གྱིས་ཆོག་མོད། རང་
དང་སྐལ་བ་མཉམ་པ་གཞན་དང་གཞན་དག་ལ་ཡིད་ཆེས་བསྐྱེད་པའི་ཕྱིར་
སླར་ཡང་མདོ་རྒྱུད་བཀའ་གཏེར་རྩོད་མེད་རྣམས་ལས་ལུང་བསྟན་པའི་ཚུལ་
ཅུང་ཟད་ཅིག་སྨོས་ན། །
-26 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
༡༡ མདོ་སྡེ་གདམས་ངག་འབོགས་པའི་རྒྱལ་པོ་བསྟན་པ་དྭངས་སྙིགས་
འབྱེད་པའི་ལེའུ་ལས། ཀུན་དགའ་བོ། ད་ལྟ་ང་ལ་ཤེལ་དཀར་གྱི། །ཕྲེང་བ་
ཕུལ་བའི་ཁྱེ་འུ་འདི། །ང་ཡི་བསྟན་པ་གསོ་བྱེད་ལ། །མ་འོངས་སྙིགས་མའི་
དུས་སུ་ནི། །འབྲི་དང་ལྡན་གྱི་ས་མཚམས་སུ། །དགེ་ཞེས་བྱ་བའི་དགོན་པ་
འདེབས། །བློ་བཟང་ཞེས་བྱའི་མིང་ཅན་འབྱུང༌། །འཁོར་ནི་རྣམ་མང་བསྡུ་
བར་བྱེད། །ཆོས་སྤྱོད་བཅུ་ཡི་རྒྱུན་འཛུགས་ཤིང་། །ལྷ་ཁང་ཀ་བ་ཤིང་ལོ་ཅན། །
ང་ཡི་སྐུ་གཟུགས་རྣམ་གཉིས་ལ། །དབུ་རྒྱན་འབུལ་ཞིང་མཆོད་པ་བྱེད། །
སྟོན་པའི་མདོ་བཞིན་གསུང་སྒྲོག་ཅིང་། །སྙན་པའི་དབྱངས་ཀྱིས་གསོལ་བ་
འདེབས༑ ༑ང་ལ་གསོལ་བ་ རབ་ འདེབས་ན། །བསྟན་ པ་ ལོ་ སྟོང་བར་དུ་
གནས༑ ༑དེ་ནས་འཕོས་ནས་ཤར་ཕྱོགས་ཀྱི། །རྨད་བྱུང་བཀོད་པའི་འཇིག་
རྟེན་དུ། །སེངྒེའི་ང་རོ་ཞེས་བྱར་འགྱུར། །དེ་ལ་དད་བྱས་ཞིང་དེར་སྐྱེ། །ཞིང་
མཆོག་དེ་ནི་ཁྱད་པར་འཕགས། །ཞེས་དང་། ལང་ཀར་གཤེགས་པའི་མདོ་རྒྱ་
ནག་ འགྱུར་ ལས། བཅོམ་ལྡན་འདས་ལ། ཀླུ་ཡི་རྒྱལ་པོ་མ་དྲོས་པས་དུང་
དཀར་ པོ་ ཞིག་ ཕུལ་བ། མོའུ་འགལ་གྱི་བུ་ལ་གནང་ནས། འདི་ ཁྱོད་ ཀྱིས་
འགོག་པའི་རིར་སྦོས་ཤིག །མ་འོངས་པ་ན་དགེ་སློང་པདྨའི་ངད་ལྡན་འདིས་
གཏེར་ནས་འདོན་པས། །དེའི་ཚོགས་དུང་དུ་འགྱུར་གྱི །གཏེར་བདག་སྤྲེའུའི་
གནས་བྱེད་དོ། །ཞེས་དང་། ལྷ་མོ་དྲི་མ་མེད་པས་ཞུས་པའི་མདོ་ལས། བྱང་
ཕྱོགས་གངས་རིའི་རྒྱུད་ཀྱི་སར། །དགེ་བ་ལྡན་པའི་ས་ཕྱོགས་སུ། །དམ་པའི་
ཆོས་ནི་རྒྱས་པར་འགྱུར། །ཞེས་དང་། མ་ཅིག་ལབ་སྒྲོན་གྱི་ལུང་བསྟན་དུ། །
-27-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
བུ་མོ་ཁྱོད་ཀྱིས་དྲིས་པའི་བྱང་སེམས་དེ། །མ་འོངས་བསྐལ་བཟང་སངས་
རྒྱས་བདུན་པ་ཡིན། །ད་ལྟ་བྱང་ཆུབ་སེམས་དཔའ་སྙིང་སྟོབས་ཆེ། །སྙིགས་
དུས་ལོག་སྤྱོད་བོད་ཡུལ་བྱུང་བའི་ཚེ། །དགེ་སློང་ཚུལ་འཛིན་གྲགས་པའི་
མཚན་ཐོགས་ཏེ། །གང་གི་ཞིང་དུ་སེངྒེའི་ང་རོར་གྲགས། ཁྲིམས་འཆལ་ལོག་
སྤྱོད་སྤོབས་པ་ཟིལ་གནོན་པས། ཁྲིམས་འཆལ་བག་མེད་ཡང་དག་ཁྲིམས་ལ་
སྦྱོར༑ ༑ཐུབ་ ཉིད་ སྲོལ་ བཏོད་ བསྟན་ པའི་ ཕྱག་ རྟགས་ འཛིན། །བསྟན་ པ་
གསལ་བར་བྱེད་པའི་དགེ་སློང་ངོ༌། །མཐའ་ཡས་རྒྱུད་སྡེའི་ཚོགས་ལ་དབང་
བསྒྱུར་ཞིང༌། །རྒྱུད་སྡེ་རྒྱ་ མཚོའི་ དགོངས་ པའི་བཅུད་ཕྱུངས་ནས། །གདུལ་
བྱར་གྱུར་པའི་སྐལ་ལྡན་ཚིམས་པར་མཛད། །ཅེས་དང་། ཨོ་རྒྱན་རིན་པོ་ཆེས་
མཛད་པའི་བསྐུལ་བྱང་ལས། འདི་ལྟར་ཉོན་ཅིག་རྒྱལ་པོ་དད་པ་ཅན། །
སངས་རྒྱས་འཇིག་རྟེན་བྱོན་དུས་ཉེ་བར་འཁོར། །མྱ་ངན་འདས་ཚེ་ཨུ་གུཔྟ་
ཞེས་བྱ། །གྲོང་ཁྱེར་འགའ་རུ་ བྷ་ ཝ་ བྷ་དྲར་གྲགས། །ཤར་ཕྱོགས་རྒྱ་ནག་
ཡུལ་དང་ཉེ་བའི་ཆར། །ཤཱཀྱའི་དགེ་སློང་བློ་བཟང་ཞེས་བྱ་འབྱུང་། །རྒྱལ་
བའི་སྲས་པོ་གྲགས་པའི་མཐའ་ཅན་དེ། །ཤཱཀྱའི་རྒྱལ་པོ་ལོངས་སྤྱོད་རྫོགས་
སྐུར་བསྒྱུར། །ཕ་རྒྱུད་ཟབ་གནད་ཕྲ་མོའི་རྣལ་འབྱོར་དང་། །མཐའ་བཞི་སྤྲོས་
བྲལ་རིག་པའི་ལྟ་བ་ཡིས། །སྐལ་བཟང་གདུལ་བྱ་མང་པོ་སྨིན་གྲོལ་མཛད། །
ཞིང་འདིའི་སྐུ་ཡི་བཀོད་པ་ལེགས་བསྡུས་ནས། །ངོ་མཚར་རྨད་བྱུང་བཀོད་
པའི་ འཇིག་རྟེན་དུ། །རྒྱལ་བ་སེངྒེའི་ང་རོར་ མངོན་ འཚང་རྒྱ། །ཞེས་དང་།
འཇམ་དཔལ་རྩ་རྒྱུད་ལས། འཇིག་རྟེན་ང་ནི་མྱ་ངན་འདས། །ས་ཡི་སྟེང་འདི་
- 28 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
སྟོང་གྱུར་ན། ཁྱོད་ནི་བྱིས་པའི་གཟུགས་ཀྱིས་ནི། །སངས་རྒྱས་མཛད་པ་བྱེད་
པར་འགྱུར། །དེ་ཚེ་དགོན་ཆེན་རབ་དགའ་བ། ཁ་བ་ཅན་ན་ཡོད་པ་ཡིན། །
ཞེས་དང་། ཡང་དེ་ཉིད་ལས། ཡི་གེ་བ་ཞེས་སྡོམ་བརྩོན་གྲགས། །དེ་ལས་
གཞན་པ་དང་ཡིག་ར། །དང་པོའི་ཡི་གེ་བ་གྲགས་པ། །སྟོན་པའི་གཟུགས་
བརྙན་དོན་ཡང་བྱེད། །ཅེས་དང༌། སྟོན་པའི་གཟུགས་བརྙན་ཡིད་དུ་འོང༌། །
བྱེད་པར་འགྱུར་བ་ཐེ་ཚོམ་མེད། །ཅེས་དང་། མཇུག་ཏུ། སྔགས་དང་རྒྱུད་ལ་
མངོན་བརྩོན་པའི། །གྲགས་པ་འཛིན་པར་ཤེས་པར་བྱ། །ཞེས་དང་། མདོ་སྡེ་
རྒྱན་ལས། དེ་ལྟར་བློ་བཟང་སྐྱོ་བ་མེད་ལྡན་བརྩེ་བ་ཅན། །སྙན་པར་རབ་
གྲགས་ཆོ་ག་བཟང་ཤེས་ལྡན་པ་ཡི། །བྱང་ཆུབ་སེམས་དཔའ་ལེགས་པར་སྨྲ་
བ་ཡིན་པ་སྟེ། །བཤད་པས་སྐྱེ་བོའི་ནང་ན་ཉི་མ་བཞིན་དུ་ལྷམ། །ཞེས་དང་།
བཀའ་ཆེམས་ཀ་ཁོལ་མ་ལས། དེ་ནས་ཁྱད་པར་བསྙེན་བཀུར་ཆེར་མཛད་པ།།
དགེ་སློང་བྱང་སེམས་ཤར་ཕྱོགས་སྐུ་འཁྲུངས་པ། །གསང་སྔགས་འཆང་ཞིང་
སྐྱེས་ཆེན་དམ་པ་ནི། །སྙིང་པོའི་མཐའ་རྟེན་རྣལ་འབྱོར་ཆེན་པོ་དེས། །ཞལ་
ཡང་བསྒྱུར་ཞིང་བསྙེན་བཀུར་ དམ་ པ་མཛད། །ཅེས་དང་། པདྨ་ཐང་ཡིག་
ལས༑ དགེ་ལྡན་ཞེས་བྱའི་དགོན་གནས་དམ་པ་རུ། །མཁས་པའི་མཆོག་གྱུར་
མདོ་རྒྱུད་དོན་ལ་མཁས། །རྡོ་རྗེ་འཆང་སྤྲུལ་གསང་སྔགས་བཀའ་སྒོ་འབྱེད། །
འགྲོ་བའི་དེད་དཔོན་ལམ་སྟོན་ས་མཁན་ནི། །བློ་དང་བཟང་གི་མཐའ་ཅན་
སྐྱེས་བུ་འབྱུང་། །གསང་མཚན་ལས་རབ་རྡོ་རྗེ་བདེ་བ་བསྩལ། །ཅེས་དང༌།
ལུང་བསྟན་གཞན་ཞིག་ཏུ། ཨོ་རྒྱན་ང་ཡི་ཐུགས་སྤྲུལ་སྙིང་རྗེ་ཅན། །བེ་རོ་



1:|:
མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། 1:|:ཀྱི
ཁྱོད་ཀྱི་འོད་ཟེར་ཆ་གཅིག་ལ། །སྐུ་ལུས་གཅིག་ལ་བཀོད་པ་མི་འདྲས་བརྒྱན།།
བེ་རོ་ཙ་ནའི་སྐྱེ་བ་གཅིག །དབུས་ཕྱོགས་དགེ་ལྡན་ཞེས་བྱར་འབྱུང་། །བྱང་
སེམས་བློ་བཟང་ཞེས་གྲགས་པ། །སངས་རྒྱས་ཡེ་ཤེས་སྐྱེ་བ་གཅིག །བྱང་
ཆུབ་སེམས་དཔའི་འཁོར་དུ་སྐྱེ། །འཁོར་བློན་ཕྱག་རྡོར་ཞེས་པ་གྲགས། །
ཞེས་དང༌། བཀའ་གདམས་གླེགས་བམ་ལས། མཐའ་མར་བསྟན་པའི་མེ་རོ་
དག །གྲགས་པའི་མཚན་གྱིས་གསོ་བར་བྱེད། །དུ་མའི་ཕན་བདེ་སྒྲུབ་བྱེད་
པའི༑ ༑དེ་ཡང་གནས་མཆོག་དམ་པ་ཡིན། །ཞེས་དང༌། ཡང་། གྲགས་དང་
ཡང་གྲགས་རིན་ཆེན་གྲགས། །གྲགས་པའི་མཐའ་བཟང་དཔལ་དུ་གྲགས། །
བློ་གྲོས་ཤེས་རབ་གཞན་དུ་གསོལ། །གཞན་ཡང་གྲགས་པའི་མཚན་རབ་
ཅན༑ ༑མང་པོའི་འགྲོ་བའི་བདེ་སྐྱིད་བསྐྲུན། །ཞེས་དང་། པདྨ་བཀའ་ཆེམས་
ལས༑ འཇམ་དབྱངས་ སྤྲུལ་ པ་ གདུལ་ བྱ་བསྟན་ པའི་བདག །མདོ་སྔགས་
བསྟན་འཛིན་བློ་བཟང་གྲགས་པ་འབྱུང་། །མི་རབས་བརྒྱད་དུ་གསང་སྔགས་
རྒྱས་པར་སྟོན། །ཞེས་སོགས་དང༌། མགོན་རིན་པས་ཟངས་གཡག་བྲག་ནས་
བཏོན་པ་ལས། འཇམ་དབྱངས་སྤྲུལ་པ་བློ་བཟང་ཞེས། །བསྟན་པ་རྒྱས་བྱེད་
ངོ་མཚར་ཅན། །ཞེས་སོགས་དང་། ལྷོ་བྲག་མཁར་ཆུའི་གནས་བཤད་ལས།
ཙོང་ཁའི་ཡུལ་དུ་སྐུ་འཁྲུངས་ནས། །འགྲོ་དོན་དབུས་སུ་སྐྱོང་བར་བྱེད། །ཅེས་
སོགས་དང་། གྲུབ་ཆེན་ལས་ཀྱི་རྡོ་རྗེས། ཡི་དམ་ལ་མཎྜལ་ཕུལ་ནས། བདག་
ལ་སློབ་མ་སྒྲུབ་པ་མཐར་ཕྱིན་པ་ཇི་ཙམ་འབྱུང་ཞེས་གསོལ་བས། གསང་
བའི་བདག་པོ་བྱོན་ནས་འདི་སྐད་གསུངས། །ཞེས་སོགས་མང་པོ་གསུངས་
- 30 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
པའི་མཐར། དེ་རྣམས་ཀྱི་ནང་ནས་ཀྱང་འདི་ལྟར། བློ་བཟང་གྲགས་པ་འགྲན་
ཟླ་ཀུན་དང་བྲལ། །ཤཱཀྱའི་རྒྱལ་པོའི་དྲུང་དུ་སེམས་མཆོག་བསྐྱེད། །ཞིང་་་་་་
འདིར་མདོ་དང་སྔགས་ཀྱི་གཞུང་ལུགས་སྤེལ། །འདི་ནས་འཕོས་ཏེ་དགའ་
ལྡན་གནས་སུ་འགྲོ །འཇམ་དཔལ་སྙིང་པོ་བྱམས་པའི་སྲས་མཆོག་དེ། །མྱུར་
དུ་འཚང་རྒྱ་དེ་བཞིན་གཤེགས་པར་འགྱུར། །ཞེས་དང་། ཡང་གསང་བདག་
གི་ ལུང་བསྟན་ ལས། གསང་ འཛིན་ ལས་ ཀྱི་ རྡོ་ རྗེ་ ལ། །སྔོན་ནས་ཉེ་བར་
འབྲེལ་བ་ཡི། །བློ་བཟང་གྲགས་པ་འདི་ཉིད་ནི། །སངས་རྒྱས་ཀུན་གྱི་སྤྲུལ་པ་
སྟེ༑ ༑ཞེས་ སོགས་ ལུང་ བསྟན་ དེ་ རྣམས་ ཀྱིས་ འཁྲུངས་ ཡུལ་ དང་། མཚན་
དང་། དགོན་པ་དང་། མཛད་པ་རྣམས་གསལ་བར་བསྟན་པས་གཞན་དུ་དྲང་
དུ་མེད་དོ། །ད་དུང་དེ་དག་ལས་གཞན་པའི་ལུང་བསྟན་མང་དུ་མཆིས་པ་དག་
ནི་རྣམ་ཐར་སོགས་ལས་ཤེས་པར་བྱ་ཡི། འདིར་ཚིག་མང་དུ་དོགས་ནས་རེ་
ཞིག་དེ་ཙམ་ལས་མ་སྤྲོས་སོ།། ན་
དེས་ན་མདོ་རྒྱུད་བསྟན་བཅོས་དེ་དག་མཛད་པ་པོ་རྣམས་ཚད་མར་
འཛིན་ཅིང་ཡིད་ཆེས་བྱེད་པ་དག་གིས་རྗེ་འདི་ལ་ངན་སྨྲས་ཀྱི་སྐུར་འདེབས་
བྱེད་པ་འོས་སུ་མ་མཆིས་མོད། ས་སྐྱ་པཎྜི་ཏས། བླུན་པོའི་དབུས་ན་དགའ་
ཞིང་རྩེ། །མཁས་པའི་དབུ་ན་ཞུམ་ཞིང་གཟུར། །ནོག་དང་ལྐོག་ཤལ་མེད་ན་
ཡང་༑ ༑ཡ་སོ་ཅན་གྱི་བ་གླང་ཡིན། །ཞེས་གསུངས་པ་ལྟར། ལས་དང་སྐལ་
བ་དམན་པ་དག་ཆགས་སྡང་གིས་ཡིད་དཀྲུགས་ཏེ་སྒྲོ་སྐུར་གྱི་སྨྲ་བ་མང་པོས་
རང་ཉིད་ངན་སོང་གི་ལམ་དུ་འབད་པས་ཞུགས་པ་དག་ནི། བདག་ནི་གཞུང་
- 31 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལུགས་ཆེན་མོ་རྣམས་དང༌། རྣམ་ཐར་སོགས་ལ་བློ་གྲོས་ཀྱི་འཇུག་པ་ནི་རྒྱ་
ཁབ་ཀྱི་བུག་པ་ལྟར་ཤིན་ཏུ་ཕྲ་བའི་བླུན་ཞིང་གཏི་མུག་པའོ་ཞེས་རང་མཚང་
སྒྲོག་པ་ཉིད་ལས་གཞན་དུ་ཅི་ཞིག་སེམས། ལ་ལ་དག་རྒྱུ་མཚན་ཅི་ཡང་མེད་
པར་བདག་ནི་སྔོན་བྱོན་མཁས་པ་དེ་དང་དེ་དག་གི་ལུགས་འཛིན་ཡིན་པས་
འདིར་མི་གུས་སོ་ཞེས་རྨོངས་ཞན་གྱིས་སྨྲ་ན། །
དེ་དག་ལ་འདི་བརྗོད་པར་བྱ་སྟེ། རྗེ་བླ་མ་འདི་ཉིད་ནི་གཞུང་ལུགས་
རབ་འབྱམས་སྨྲ་བ་ལ་ཟླ་མེད་པའི་གྲུབ་པའི་དབང་ཕྱུག་ཆེན་པོའོ། །ཞེས་
གཟུར་ གནས་རྣམ་དཔྱོད་དང་ ལྡན་ པའི་ མཁས་ པའི་ དབང་ པོ་རྣམས་ ལ་
གྲགས་ཤིང་གྲུབ་པ་དང་། དུས་མཚུངས་མཁས་པ་རྣམས་ཀྱིས་གང་གི་ཞབས་
པད་སྤྱི་བོར་བསྟེན་ཅིང་བསྟོད་བསྔགས་ཀྱི་མེ་ཏོག་འཐོར་བར་མཛད་པའི་
ཚུལ་ནི། རྒྱལ་ཚབ་དར་མ་རིན་ཆེན། མཁས་གྲུབ་དགེ་ལེགས་དཔལ་བཟང་།
རྒྱལ་བ་དགེ་འདུན་གྲུབ་པ། རྒྱུད་ཆེན་ཤེས་རབ་སེངྒེ་སོགས་མང་པོ་ཞིག་སྔོན་
ས་སྐྱའི་ཆོས་ ལུགས་འཛིན་པ་ཡིན་ཀྱང་། རྗེ་འདི་ཡི་མཁས་བཙུན་བཟང་
གསུམ་གྱི་ཡོན་ཏན་གྱིས་ཐུགས་ཡིད་རབ་ཏུ་འཕྲོག་སྟེ་ཆོས་གསན་པས་རྒྱུད་
འཛིན་གྱི་སློབ་མའི་གཙོ་བོར་གྱུར་པ་དང་། རྗེ་བཙུན་རེད་མདའ་བ། འབྲི་
གུང་རིན་པོ་ཆེ་དོན་གྲུབ་རྒྱལ་པོ། ཕག་གྲུ་སྤྱན་སྔ་བསོད་ནམས་གྲགས་པ།
བསོད་ནམས་རྒྱལ་མཚན། འབྲི་གུང་ཆོས་སྒོ་བ་བཀྲ་ཤིས་རིན་ཆེན། ཕག་གྲུ་
ཆོས་སྒོ་བ་འཇམ་དབྱངས་བསོད་ནམས་དཔལ། རྒོད་ཕྲུག་རས་པ། མདུང་རྩེ་
རས་པ་སོགས་དེ་སྐབས་ཀྱི་འབྲི་ཕག་སོགས་ཀྱི་ཆོས་ལུགས་འཛིན་པའི་



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
མཁས་གྲུབ་ཕལ་མོ་ཆེས་རྗེ་འདི་ལས་ཆོས་གསན་ཚུལ་སོགས་ཞིབ་པར་
བརྗོད་ཀྱིས་མི་ལང་བས། རྣམ་ཐར་གསེར་གྱི་མཆོད་སྡོང་དང་། དེ་ཡི་ཁ་སྐོང་
གསེར་གྱི་མྱུ་གུ་སོགས་ལས་ཤེས་པར་བྱའོ། །
རྗེ་ཐམས་ཅད་མཁྱེན་པ་ལས་དངོས་ སུ་ཆོས་འབྲེལ་མ་གསན་རུང༌།
དུས་སྐབས་དེ་དང་ཕྱིས་སུ་བྱོན་པའི་ས་རྙིང་ཀར་འབྲུག །ཇོ་ནང་། བོ་དོང་
སོགས་གྲུབ་མཐའ་རིས་སུ་མ་ཆད་པའི་མཁས་གྲུབ་ཚད་ལྡན་ཀུན་ཀྱང་། གང་
གི་ གསང་ གསུམ་ གྱི་ རྣམ་ ཐར་ ལ་ དད་ གུས་ སྙིང་ ནས་ སྐྱེས་ པས་ བསྟོད་
བསྔགས་ཀྱི་མེ་ཏོག་ཇི་སྙེད་ཅིག་འཐོར་བར་མཛད་པ་མཐའ་དག་འགོད་ཀྱིས་
མི་ལང་ཡང་འགའ་ཙམ་འགོད་ན། བོ་དོང་ཕྱོགས་ལས་རྣམ་རྒྱལ་གྱི་ཞུ་འཕྲིན་
དུ༑ མཁས་པ་ངང་པའི་རྒྱལ་པོ་བློ་བཟང་མཆོག །གྲགས་པ་མགྲིན་པའི་རྫ་རྔ་
སྒྲོག་པ་ཅན། །ལེགས་བཤད་སྨྲ་བའི་དབང་པོའི་ཞབས་དྲུང་དུ། །ཁྱོད་ཀྱི་རྣམ་
ཐར་ཆེན་པོའི་ཆེན་པོ་རྣམས། །རིང་ན་གནས་ཀྱང་མངོན་སུམ་བཞིན་དུ་ཐོས།།
ཕར་ཕྱིན་སྔགས་ཀྱི་ལམ་རིམ་གཉིས་ཀྱང་མཐོང་། །དེས་ཀྱང་བདག་ཡིད་སྤྲོ་
དང་དགའ་བར་གྱུར། །བདག་ནི་འཇིག་རྟེན་འདི་ནས་ཕ་རོལ་ཏུ། །མྱུར་བར་
དུས་ཀྱི་ཕོ་ཉས་མ་བོས་ན། །སངས་རྒྱས་སྤྲུལ་སྐུ་ཁྱོད་ཉིད་མཇལ་བ་དང་།།
དེར་བཞུགས་མཁས་གྲུབ་རྣམས་དང་མཇལ་ནས་ཀྱང༌། །དམ་པ་ཁྱོད་དང་
ཆོས་ཀྱི་བཀའ་མཆིད་ལ། །དེ་ཕྱོགས་བགྲོད་ལ་རྩེ་གཅིག་ཡིད་ཞུགས་པ།།
རྟག་ ཏུ་ ངུ་ དེ་ ཤེར་ ཕྱིན་ འཚོལ་ བ་ ལྟར། །ཞེས་ དང༌། ཀརྨ་ པ་ དེ་ བཞིན་
གཤེགས་པས་ཀྱང་། །འཇིག་རྟེན་དབང་ཕྱུག་སྲིད་ཞིའི་དཔལ། །དཔལ་ཀུན་



1:|:
མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
།
ཡོངས་རྫོགས་མཁྱེན་པའི་ཐུགས། །ཐུགས་རྗེ་ཆེན་པོས་གདུལ་བྱའི་དོན།།
དོན་བཞིན་མཛད་པ་དེ་ཡིས་སྐྱོངས། །ཞེས་སོགས་དང་། སྟག་ཚང་ལོ་ཙཱ་བས་
དང་པོར་ཕྱོགས་སྔ་མ་ལོན་པས། རྗེ་ཡི་གསུང་ལ་འགལ་བའི་ཁུར་ཆེན་བཅོ་
བརྒྱད་ལ་སོགས་པས་དགག་པ་མཛད་ཀྱང་། ཕྱིས་དགོངས་དོན་ཇི་བཞིན་
ཐུགས་སུ་ཆུད་པས་འགྱོད་ཚངས་དང་བཅས་བསྟོད་པ་མཛད་པ་ནི། ན་མོ་གུ་
རུ་མུཉྫགྷོ་ཥཱ་ཡ། བློ་ཆེན་རྒྱལ་བ་རྣམས་ཀྱི་སྤྱན་སྔ་རུ། །བཟང་པོའི་སྨོན་ལམ་
རླབས་ཆེན་གྲུབ་པའི་མཐུས། །གྲགས་ པའི་སྒྲ་ཆེན་ཐུབ་བསྟན་འགྲོ་བའི་
དཔལ༑ ༑བློ་བཟང་གྲགས་པའི་དཔལ་ལ་ཕྱག་འཚལ་ལོ། །ཞེས་སོགས་མང་
དུ་གསུངས་པའི་བར་སྐབས་སུ། མདོ་སྔགས་མཐའ་དག་ཁྱད་པར་རྡོ་རྗེ་ཐེག །
རྒྱུད་སྡེ་མཐའ་དག་ཁྱད་པར་བླ་མེད་དོན། །རིམ་གཉིས་མཐའ་དག་ཁྱད་པར་
སྐྱ་ ལུས་ ལ། །སྔོན་ མེད་ ལེགས་ བཤད་ གཏེར་ཆེན་ ཁྱོད་ ལ་ འདུད། །ཅེས་
སོགས་དང་། ས་བཟང་ལོ་ཙཱ་བ་མ་ཏི་པཎ་ཆེན་གྱིས་ཀྱང་། ཐུབ་དབང་ཞིང་དུ་
ཁྱོད་ཉིད་ཁོ་ནས་ནི། ཐུབ་བསྟན་གསལ་བའི་འཕྲིན་ལས་འདི་ལྟ་ན། ཐུབ་
པའི་རྒྱལ་ཚབ་བདག་གིས་ཅི་བྱ་ཞེས། །མི་ཕམ་མགོན་པོས་ ཕྲག་དོག་མི་
མཛད་དམ། །ཞེས་དང་། ཀླུ་སྒྲུབ་ཡབ་སྲས་ཞིང་གཞན་གཤེགས་པ་ན། །དབུ་
མའི་ལམ་འདི་སྟོན་ལ་གཞན་མེད་ཅེས། །སྒོ་སྐུར་བྲག་རིའི་ཕུང་པོ་གཞོམ་
སླད་དུ། །མགོན་ཁྱོད་རྡོ་རྗེའི་མེ་ཆར་ལྟ་བུར་གྱུར། །ཅེས་དང་། རྗེ་ཀརྨ་པ་མི་
བསྐྱོད་རྡོ་རྗེས་བསྟོད་པར་མཛད་པ་ནི། རྗེ་བཙུན་བྱམས་པ། འཇམ་དབྱངས།
མཁན་ཆེན་ལས་ཀྱི་རྡོ་རྗེ། བླ་མ་དབུ་མ་པ་སྟེ་འཇམ་དབྱངས་ ཀྱི་བཀའ་
- 34 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
བརྒྱུད་རྨོངས་པའི་དྲི་མ་ཐམས་ཅད་དང་བྲལ་བར་གུས་པ་ཆེན་པོས་ཕྱག་
འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ། བྱང་གི་ཕྱོགས་
འདིར་རྒྱལ་བའི་ བསྟན་ པ་ ལ། །ཕལ་ཆེར་ ལོག་ པ་ འབའ་ ཞིག་ སྤྱོད་ པའི་
སྐབས༑ ༑འཁྲུལ་མེད་བྱི་དོར་མཛད་པའི་ཙོང་ཁ་པ། །རི་བོ་དགའ་ལྡན་པ་ལ་
བསྟོད་པར་བགྱི། །ཞེས་སོགས་དང་། འཇམ་དཔལ་དབྱངས་ཀྱིས་ཁྱོད་ལ་
ལྷག་པར་ཡང་། །ཀླུ་སྒྲུབ་ལུགས་ཀྱི་ལེགས་བཤད་ཉིན་བཞིན་བསྩལ། །སྔོན་
མེད་དབུ་མའི་སྲོལ་འཛིན་ཙོང་ཁ་པ། །རི་བོ་དགའ་ལྡན་པ་ལ་བསྟོད་པར་
བགྱི༑ ༑ཞེས་སོགས་བསྟོད་པ་ངོ་མཚར་བ་མཛད་པ་དང་། ཡང་དེ་ཉིད་ཀྱིས།
བོད་ཁ་བ་ཅན་གྱི་རྒྱལ་ཁམས་འདིར། །རྟགས་ཙམ་གྱིས་འདུལ་བ་འཛིན་པའི་
དུས༑ ༑རྗེ་ བློ་བཟང་གྲགས་པ་བྱ་བ་དེས། །བཅོམ་ལྡན་ཤཱཀ་ཐུབ་ཀྱི་ཚུལ་
བཟུང་ནས། །ངུར་སྨྲིག་གི་རྒྱལ་མཚན་འཛིན་མཛད་པས། །སྔོན་ཤཱ་རིའི་བུ་
འདྲ་བགྲང་ཡས་ཀྱིས། །འཛམ་གླིང་གི་རྒྱལ་ཁམས་གང་བར་མཛད། །རྗེ་དེ་
ལ་མི་དད་སུ་ལ་དད། །སྔོན་ཕྲག་དོག་གི་དྲི་མས་སྡང་ཞེན་སྐྱེས། །དུས་དེ་རིང་
འགྱོད་པས་མཐོལ་ཞིང་བཤགས། །སྡིག་གྲོགས་ཀྱིས་ཟིན་པར་མ་ཤེས་པར།།
གཏི་མུག་གིས་བགྱིད་པ་གནོང་ཞིང་འགྱོད། །སྐྱེ་བ་ནས་ཚེ་རབས་སུ་རྗེས་
འཛིན་མཛོད། །ཅེས་ དང་། ཀརྨ་པ་དགུ་པ་དབང་ཕྱུག་རྡོ་ རྗེས་ཀྱང་། ཀུན་
མཁྱེན་བུ་རམ་ཤིང་པའི་བསྟན་པ་འདིར། །ངུར་སྨྲིག་གོས་འཛིན་མཐའ་བྲལ་
དབུ་མའི་དོན། །ཆོས་ཀུན་ཀུན་རྫོབ་ཏུ་ཡོད་དོན་དམ་དུ། །མེད་པར་སྟོན་
མཛད་རྒྱལ་བ་དེ་ལ་འདུད། །ཅེས་སོགས་དང༌། ཞྭ་དམར་བཞི་པ་ཆོས་ཀྱི་
• 35-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གྲགས་པས་ཀྱང་། དུས་ཕྱིས་བཀའ་ཕྱག་ས་སྐྱ་པ་སོགས་ཀྱི། །བླ་མ་མཁས་
གྲུབ་རྣམས་ལ་གཏུགས་པ་ལས། །མཁས་པ་བློ་བཟང་གྲགས་པའི་དཔལ་
ཞེས་པ། །མདོ་སྔགས་བསྟན་པ་གསལ་བར་མཛད་པ་བྱུང་། །ཞེས་དང་། ནཱ་
རོའི་རྣམ་འཕྲུལ་འབྲུག་པ་ཐམས་ཅད་མཁྱེན་པ་པདྨ་དཀར་པོས་ཀྱང་། ཆོས་
ཀྱི་རྒྱལ་པོ་ཆེན་པོ་ཤར་ཙོང་ཁ་པ་བློ་བཟང་གྲགས་པའི་དཔལ་གྱི་ཞབས་ཀྱི་
པདྨོ་དྲི་མ་མེད་པ་ལ་ཕྱག་འཚལ་ལོ། །དགེ་ལེགས་ཆུ་གཏེར་ཆེན་པོས་འཇིག་
རྟེན་ལ། །བློ་བཟང་ཉིན་མོར་བྱེད་པ་ཁྱོད་སྦྱིན་ཚུན། །ས་འདི་རྨོངས་པའི་མུན་
ལས་རྣམ་རྒྱལ་ཞིང་། །གྲགས་པའི་གཞིར་གྱུར་དེ་ལ་ཕྱག་འཚལ་ལོ། །ཞེས་
སོགས་དང་། འགྲན་ཟླ་ཀུན་བྲལ་རྗེ་བཙུན་ཙོང་ཁ་པར། འགྲན་ཟླར་བགྱི་
བའི་མཁས་རློམས་མང་ན་ཡང། །འགྲན་ཟླ་བྲལ་བ་ཁྱོད་ཉིད་གཅིག་པུ་ཞེས།།
འགྲན་ ཟླར་ མི་ བྱེད་ པདྨ་ དཀར་ པོས་ བསྟོད། ཅེས་ གསུངས་ ཤིང་། དེ་ ལ་
སོགས་པ་མཐའ་ཡས་ཏེ། མདོར་ན་ཡིད་བཟང་རྩེ་བས། དེའི་དུས་སུ་ས་ཆེན་
པོ་འདི་རྗེ་ཙོང་ཁ་པའི་འཕྲིན་ལས་ཀྱི་གདུགས་དཀར་པོ་གཅིག་གིས་ཁྱབ་
པར་བྱས་ནས་ཡོད་པ་ཡིན། ཞེས་གསུངས་པ་ལྟར་རོ། །
དེས་ན་རྗེ་བླ་མ་འདི་ལ་མ་དད་པ་དང་ལོག་པར་ལྟ་བའི་དྲི་མ་ངན་པ་
རིང་དུ་དོར་ཏེ། སྐྱེ་བ་ནས་ཚེ་རབས་ཀུན་ཏུ་གང་གིས་དངོས་སམ་བརྒྱུད་ནས་
རྗེས་སུ་འཛིན་པ་དང༌། དེས་བསྟན་པའི་ལམ་བཟང་པོ་དང་སྐད་ཅིག་ཙམ་
ཡང་ མི་འབྲལ་བར་ གསོལ་བ་འདེབས་ཤིང་དེའི་རྒྱུ་ཚོགས་ལ་འབད་པ་
མཆོག་ཏུ་གཅེས་པར་ཟུངས་ཤིག །གསང་བའི་བདག་པོས་གྲུབ་ཆེན་ལས་ཀྱི་
= 36 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
རྡོ་རྗེ་ལ། དགོན་འདེབས་པའི་གནས་དང་། དགོན་པའི་མཚན་སོགས་གསལ་
བར་ལུང་བསྟན་པ་བཞིན། ས་མོ་གླང་གི་ལོར་འབྲོག་རི་བོ་ཆེར་དགོན་པ་
བཏབ་ནས་ལུང་བསྟན་པ་ལྟར་རྣམ་པར་རྒྱལ་བའི་གླིང་ཞེས་མཚན་གསོལ།
དེ་ནས་བཟུང་དགའ་ལྡན་དུ་གཏན་ཆགས་པར་བཞུགས་པས་ཆོས་རྗེ་དགའ་
ལྡན་པ་ཞེས་གྲགས། དེ་ནས་དེའི་རྒྱུད་འཛིན་རྣམས་ལ་རི་བོ་དགེ་ལུགས་པ་
ཞེས་མཚན་འདོགས་པ་བྱུང་ཞིང་། བསྟན་པ་ཕྱི་དར་གྱི་ཐོག་མར་ཀླུ་མེས་
སོགས་དབུས་གཙང་གི་མི་བཅུ་མདོ་སྨད་དུ་བྱོན་ཏེ་གསན་སྦྱོང་དང་བསྙེན་
རྫོགས་བསྒྲུབས་ནས་ཡར་ཕེབས་ཁར་བླ་ཆེན་དགོངས་པ་རབ་གསལ་ལ་དད་
རྟེན་ཞུས་པས། ས་སེར་བཏབ་པའི་དབུ་ཞྭ་དེ་ཕུད་ནས་གནང་སྟེ། འདི་དང་
མི་འབྲལ་བ་དང་། ང་མ་བརྗེད་པར་གྱིས་ལ། གནས་གཞི་རེ་ཐོབ་ཅེས་སློབ་
སྟོན་མཛད་པས། ཀྭ་ཆུ། བུ་ཚལ། གཡུ་རྩེ། དགེ་རྒྱས་སོགས་སུ་འདུལ་གྲྭ་
བཙུགས་པ་དང༌། རབ་བྱུང་ཐམས་ཅད་ཀྱིས་ཞྭ་སེར་པོ་བྱེད་པའི་སྲོལ་བྱུང་།
དེ་རྗེས་མཉམ་མེད་དྭགས་པོ་ལྷ་རྗེ་སོགས་ཀྱིས་རང་རང་གི་ཐུགས་འདོད་ཀྱི་
སྒོམ་ཞུ་སོགས་མི་འདྲ་བ་རེ་མཛད་ནས་ཞྭ་སེར་པོ་ནི་རྗེ་རིན་པོ་ཆེ་བརྒྱུད་པར་
བཅས་པའི་ཐོབ་སྐལ་ལྟ་བུར་ལུས་པས། དེ་རྗེས་རྗེའི་རིང་ལུགས་པ་ལ་ཞྭ་
སེར་ཅོད་པན་འཆང་བའི་རིང་ལུགས་ཞེས་གྲགས་པ་བྱུང་ངོ། །དེ་ལྟར་ཡང་
རྒྱལ་བ་འཕགས་པ་ལྷས། ཞྭ་འདི་གང་གིས་གྱོན་པ་ཕལ་ཆེར་མཁས། ཞྭ་འདི་
གང་གིས་གྱོན་པ་ཕལ་ཆེར་བཙུན། །ཞེས་སོགས་བསྔགས་བརྗོད་མཛད་པ་
བཞིན་ནོ།། །།
- 37 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
།
དེ་ལྟར་ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་བློ་བཟང་གྲགས་
པའི་དཔལ་གྱིས། རྒྱལ་བའི་མདོ་སྔགས་ཀྱི་བསྟན་པ་ཡོངས་སུ་རྫོགས་པ་ལ་
དཔྱད་གསུམ་གྱིས་དག་ཐེར་ལེགས་པར་མཛད་དེ། འཆད་རྩོད་རྩོམ་གསུམ་
གྱི་སྒོ་ནས་འཁྲུལ་པའི་དྲི་མ་མཐའ་དག་དང་བྲལ་བའི་ལམ་སྲོལ་བཟང་པོ་ཕྱེ་
བ་ལ་བརྟེན་ནས་གསུང་ལས་སྐྱེས་པའི་བུ་སློབ་སྡེ་སྣོད་འཛིན་པ་ནམ་མཁའ་
རྒྱུ་སྐར་ ཚོགས་ ཀྱིས་ མཛེས་ པའམ། ལྗོན་ཤིང་ འབྲས་བུའི་ཁུར་གྱིས་དུད་
པའམ༑ མཚོ་ལ་པདྨས་བརྒྱན་པ་ལྟ་བུ་བགྲང་གིས་མི་ལང་བ་བྱོན་པ་རྣམས་
ཀྱིས་དབུས་གཙང་ཁམས་གསུམ། མངའ་རིས། ཧོར་ཡུལ། རྒྱ་ནག་སོགས་སུ་
རྒྱལ་བའི་བསྟན་པ་སྤྱི་དང་ཁྱད་པར་རྗེ་རྒྱལ་བ་གཉིས་པའི་རིང་ལུགས་འདི་
ཉིད་ རིམ་བཞིན་ཁྱབ་གདལ་དུ་སྤེལ་བ་ལས། རི་བོ་དགའ་ལྡན་པ་ཞེས་
གྲགས་སྙན་གྱི་རྔ་བོ་ཆེ་འོག་མིན་གྱི་བར་དུ་ལྡིར་བ་འདི་བྱུང་ཞིང་། དེ་ནས་
རིམ་པར་སློབ་མ་ཡང་སློབ་དང་བཅས་པ་བརྒྱུད་འཛིན་བར་མ་ཆད་པར་བྱོན་
པ་རྣམས་ཀྱིས་ཞྭ་སེར་ཅོད་པན་འཆང་བའི་རིང་ལུགས་དྲི་མ་མེད་པ་འདི་ཉིད་
སྟོད་ཛཱ་ཏིའི་དྲི་བསུང་མངོན་པར་འཐུལ་བ་ནས་སྨད་ཟ་འོག་ཐགས་སུ་བསྐྲུན་
པའི་བར་དུ་མི་ཉམས་པར་འཕེལ་ཞིང་རྒྱས་པར་མཛད་པ་ནི་ད་ལྟའི་བར་སྐྱེ་
བོ་ཀུན་གྱིས་མཐོང་ཐོས་ཀྱི་ཡུལ་དུ་གྱུར་པ་འདི་བཞིན་ལགས་སོ།། །།
ཁྱད་པར་ཞྭ་སེར་ཅོད་པན་འཆང་བའི་རིང་ལུགས་འཛིན་པའི་སྲས་སློབ་
བགྲང་ལས་འདས་པ་རྣམས་ཀྱི་ནང་ནས་འཕགས་མཆོག་སྤྱན་རས་གཟིགས་
སྡོམ་བརྩོན་ངུར་སྨྲིག་འཆང་བའི་གར་གྱིས་རྣམ་པར་རོལ་པ་རྒྱལ་བ་དགེ་
38-



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
འདུན་གྲུབ་པ་ནས་བཟུང་ སྐུ་ཕྲེང་བཞི་པའི་བར་དང་། ལྷག་ པར་ ༧ རྒྱལ་
མཆོག་ལྔ་པ་ཆེན་པོ་གངས་ཅན་སྐྱེ་འགྲོ་ཡོངས་ཀྱི་གཙུག་རྒྱན་ནོར་བུའི་ལན་
ཚར་བརྩེགས་པའི་མི་འཇིགས་སེངྒེའི་ཁྲི་ལ་མངའ་གསོལ་བ་ནས་བཟུང་ད་
ལྟའི་བར་དུ་༧སྐུ་ཡི་ཕྲེང་བ་ཟམ་མི་ཆད་པར་བྱོན་པ་རྣམས་ཀྱིས་བོད་ལྗོངས་
སྐྱེ་འགྲོ་མཐའ་དག་ཆོས་སྲིད་ཉི་མའི་འོད་ཀྱིས་རྒུད་མུན་གདུང་བ་རིང་དུ་
བསྐྲད་དེ་ཆོས་འབྱོར་བདེ་སྐྱིད་ཀྱི་སྣང་བ་དམ་པའི་དགའ་སྟོན་ལ་སྦྱོར་བར་
མཛད་པའི་བཀའ་དྲིན་སྟོང་གསུམ་རི་རབ་བྱེ་བ་ཐེར་འབུམ་བརྩེགས་པ་ལས་
ཀྱང་ཆེས་ཆེར་ལྕི་བའི་རྣམ་པར་ཐར་པ་ནི་གཞན་དུ་གསལ་བ་ལྟར་རོ།།
སྨྲས་པ།
ཐུབ་པའི་ཆོས་ཚུལ་མ་དྲོས་ལས་འོངས་ལེགས་པར་བཤད་པའི་གངྒཱ་མ།།
ཡབ་རྗེ་དམ་པའི་དྲང་སྲོང་ཛ་ཧུའི་ཆེ་ཟབ་རྣམ་དཔྱོད་ཧུབ་གཅིག་གིས།།
ལུས་པ་མེད་པར་ཡངས་པའི་ཐུགས་ཀྱི་ལྟོ་བར་དྲངས་ནས་སླར་སྐྱུགས་པ།།
གངས་ཅན་འགྲོ་བའི་མོས་པའི་རྒྱ་མཚོར་འཇུག་པའི་འཕྲིན་ལས་ཨེ་མ་ཧོ།།
བློ་བཟང་རྒྱལ་བའི་བཞིན་རས་ཀུན་གསལ་ངོས།།
ཐགས་བཟང་ཚེམས་ཕྲེང་ཆུ་འཛིན་ལེགས་འཁྲིགས་ཤིང་།།
མདོ་སྔགས་ལེགས་གསུང་དབྱར་རྔ་དལ་སྒྲོག་པས།། །
སྐལ་བཟང་མདོངས་མཐའ་མངོན་དགའི་ཟློས་གར་བྱེད།།
39 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གངས་ལྗོངས་ཀུན་གསལ་སྔོན་པོའི་གུར་ཁང་ན།།།
བསྟན་འཛིན་རྒྱུ་སྐར་སྣ་ཚོགས་རབ་བཀྲ་བ།།
གཞུང་དོན་ཉི་ཚེ་གསལ་བའི་འོད་སྣང་གྱིས།།
རང་རང་མཁས་པའི་གྲལ་དུ་སྙེམ་ན་ཡང་།།
མཐའ་དག་གཞུང་དོན་གསལ་བའི་འོད་སྟོང་ཅན།། ་
འཇིག་རྟེན་ཕན་བདེའི་པད་ཚལ་སྐྱོང་བའི་གཉེན།།
ཐུབ་བསྟན་གླིང་བཞིའི་ཁྱོན་ལ་དབང་བསྒྱུར་བའི།།
བློ་བཟང་སྣང་བའི་མཛོད་ལ་འགྲན་ནུས་སུ།།
དེའི་ཚེ་གངས་རིས་མཛེས་པའི་ཡུལ་ལྗོངས་ན།།
སྨྲ་བའི་རྒྱལ་པོ་གླེགས་རལ་འཛིན་པ་ཉིད།།
དུས་མཐར་འཇམ་མགོན་བློ་བཟང་གྲགས་པ་ཞེས།།
སྨྲ་བརྗོད་མཁས་མང་ཁ་ཡི་རྒྱན་དུ་ཆེ།།
མ་ལུས་རྒྱལ་བའི་རླབས་ཆེན་མཛད་པའི་ཁུར།།
མཐའ་དག་ཁྱོད་ཀྱི་སྤྱི་བོར་བཅིངས་པ་ན།།
རྒྱལ་རྣམ་བདེན་བྲལ་རྫུན་པའི་ཁང་བུ་ན།།
མཉམ་གཞག་ཟོལ་གྱིས་ཆོས་དབྱིངས་མལ་དུ་ཉལ།།
40 -



ཁྱད་པར་དུ་ཞྭ་སེར་ཅོད་པན་འཆང་བའི་རིང་ལུགས་འདི་ཉིད་བོད་དུ་ཇི་ལྟར་བྱུང་ཚུལ།
ཤེས་པར་བྱ་བའི་ཕ་མཐའ་ཅི་ཙམ་ཞེས།།
ཁྱོད་ཀྱི་རྣམ་དཔྱོད་སོར་མོ་གཅིག་གིས་ཀྱང་།།
འཇལ་ཚེ་རྡུལ་ཕྲན་ཚད་ལས་མ་དམིགས་པས།།
རྫུན་པའི་ཟོལ་གྱིས་ཆོས་དབྱིངས་ངང་དུ་བྲོས།།
ས་ཡི་རྒྱན་གཅིག་སྲིད་པའི་སྒྲོན་མེ་ཁྱོད། །
ཆོས་ཀྱི་མཐོ་བའི་མཁའ་ཡི་ཁྲིར་འཛེགས་ནས།།
ལེགས་བཤད་ཚངས་དབྱངས་སྒྲོག་པའི་སྤྲིན་གྱི་སྒྲས།།
དྲན་དབང་ཕལ་ཆེར་རི་མོའི་སྤུན་ཟླར་བསྒྲུབས།།
ཁྱོད་ཀྱི་གསང་གསུམ་འཁོར་ལོའི་མཛད་པའི་མཐའ།།
ཀུན་རིག་རྒྱལ་པོའི་ཡུལ་ལས་འགོངས་གྱུར་ན།།
མཁས་བརྒྱ་ངལ་བས་བརྗོད་པ་ལྷུར་ལེན་པ།།
སྦྲང་བུ་མཁར་འཕུར་ཚུལ་ལས་གཞན་དུ་ཅི།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །རང་ཅག་གངས་
རིས་བསྐོར་བའི་ཡུལ་ལྗོངས་འདིར་རྒྱལ་བའི་བསྟན་པ་དར་ཚུལ་མདོ་ཙམ་
བརྗོད་ཟིན་ཏོ།།
- 41 -



ਸਕੂਲ ਨੂੰ
ਨ ਮ ਸ
ਲਾਸਾਨੂੰ ਕਸ
ਕੜad , Master
a si
ਮਸਲਾ ਇਸ ਵਾਰ
13
A at
(
5
)
ನನ್ನ ಬ ದುಕಿನಯದ
ਆਈ.
sust



སྐབས་དོན་དངོས་རྒྱས་པར་བཤད་པ།
དེ་
པ། གདན་ས་འདི་ཉིད་གང་དུ་བྱུང་བའི་གནས་ཀྱི་ཁྱད་པར་བཤད་པ།
ཁེངས་དྲེགས་བྲལ་ཡང་ཐུབ་བསྟན་གངས་ལ་འགྱིངས།།
ཁྲོ་བ་བྲལ་ཡང་ལུང་རིགས་མཆེ་སྡེར་བགྲད།།
ཀུན་ལ་སྙོམས་ཀྱང་སྨྲ་ངན་མཐར་འཛིན་པའི།།
བློ་བཟང་རྒྱལ་བས་རྣམ་ཀུན་དགེ་ལེགས་སྩོལ།།
རྩ་བའི་ས་བཅད་གཉིས་པ་སྐབས་དོན་དངོས་ཆོས་སྡེ་འདིའི་བྱུང་བ་རྒྱས་
པར་བཤད་པ་ལ། གདན་ས་འདི་ཉིད་གང་དུ་བྱུང་བའི་གནས་དང་། སྐྱེས་བུ་
དམ་པ་གང་གིས་ཕྱག་བཏབ་པའི་ཚུལ་དང་། གདན་རབས་རིམ་བྱོན་རྣམས་
ཀྱིས་ དར་ རྒྱས་ མཛད་ པའི་ ཚུལ་ གསུམ་ དུ་ དབྱེ་ བའི་ དང༌ པོ་ ནི། བཀའ་
གདམས་གླེགས་བམ་ལས། ཤར་རྡོ་རྗེ་གདན་གྱི་བྱང་ཕྱོགས་ན། །གནས་པུར་
རྒྱལ་བོད་ཅེས་བྱ་བ་ཡོད། །རི་མཐོན་པོ་གནམ་གྱི་ཀ་བ་ཡོད། །མཚོ་དམའ་མོ་
གཡུ་ཡི་མཎྜལ་ཡོད། །གངས་དཀར་པོ་ཤེལ་གྱི་མཆོད་རྟེན་ཡོད། །སྤང་སེར་
པོ་གསེར་གྱི་ལྷུན་པོ་ཡོད། །དྲི་ཞིམ་པོ་སྨན་གྱི་བདུག་སྤོས་ཡོད། །སྟོན་བཀྲ་
བ་གསེར་གྱི་མེ་ཏོག་ཡོད། །དབྱར་བཀྲ་བ་གཡུ་ཡི་མེ་ཏོག་ཡོད། །ཀྱེ་གངས་
- 43 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རིའི་མགོན་པོ་སྤྱན་རས་གཟིགས། །གནས་དེ་ན་ཁྱོད་ཀྱི་ཞིང་ཁམས་ཡོད། །
ཞིང་དེ་ན་ཁྱོད་ཀྱི་གདུལ་བྱ་ཡོད།། །།
ཅེས་གསུངས་པ་ལྟར། ཤེལ་དཀར་ཞུན་མའི་མཆོད་རྟེན་ཟླ་གཞོན་
ལན་བརྒྱར་བཞུས་པའི་ཁུ་བས་བྱུགས་པ་ལྟ་བུའི་གངས་རིའི་མུ་ཁྱུད་ཀྱིས་
ཁོར་མོ་ཡུག་ཟླུམ་པོར་བསྐོར་བའི་འཇིག་རྟེན། འཛམ་གླིང་ནོར་འཛིན་ཡངས་
པའི་རྩེ་མོ། །འཕགས་མཆོག་ཐུགས་རྗེ་ཆེན་པོས་དང་པོ་མི་ཡི་འགྲོ་བ་སྤེལ་བ་
ནས་བཟུང་རྒྱལ་བློན་པཎ་གྲུབ་སོགས་གང་ལ་གང་འདུལ་གྱི་སྤྲུལ་པའི་རོལ་
གར་མཐའ་ཡས་པའི་དགེ་ལེགས་ཀྱི་གཟི་བྱིན་གཡང་དུ་ཆགས་པའི་ཁ་བ་
ཅན་གྱི་ཡུལ་ལྗོངས་འདི་ལ། སྟོད་མངའ་རིས་སྐོར་གསུམ། བར་དབུས་གཙང་
རུ་བཞི། སྨད་མདོ་ཁམས་སྒང་དྲུག་ཏུ་གྲགས་པའི་ཕྱི་མ་མདོ་ཁམས་སྒང་དྲུག་
གི་ནང་ཚན་དངུལ་རྫ་ཟལ་མོ་སྒང་གི་ཁོངས་གཏོགས། བོད་ཆོལ་ཁ་གསུམ་དུ་
གྲགས་པའི་མདོ་སྟོད་མི་ཡི་ཆོལ་ཁའི་ཁོངས་སུ་གཏོགས་པ། མདོ་ཁམས་ས་
ཡི་ལྟེ་བ་ཆབ་མདོ་ནོར་བུའི་ས་ཞེས་ཡོངས་སུ་གྲགས་པ་འདི་ཉིད་ཡིན་ཞིང་།
དེ་ཡང་སྔོན་བོད་ཀྱི་ཆོས་རྒྱལ་མེས་དབོན་རྣམ་གསུམ་སོགས་བོད་སྤྱི་ལ་
དབང་བའི་རྒྱལ་རབས་རྣམས་ ཀྱིས་དབང་བསྒྱུར་བའི་སྐབས་སྤྱི་མཚུངས་
མངའ་འབངས་ཡིན་ལ། བར་ལམ་བོད་སིལ་བུར་འཐོར་བའི་དུས་མཇུག་ཏུ་
ཧོར་ ཇིང༌གིར་རྒྱལ་པོས་བོད་ཡོངས་གཅིག་གྱུར་གྱི་དབང་དུ་བསྡུས་ཏེ།
དཔལ་ལྡན་ས་སྐྱ་པར་མཆོད་ཡོན་གྱིས་གུས་བཀུར་མཛད་ནས་ཧོར་སེ་ཆེན་
རྒྱལ་པོའི་འགྲོ་མགོན་ཆོས་རྒྱལ་འཕགས་པ་ལ། དབང་ཐེངས་གསུམ་པ་ཞུས་
- 44 -



སྐབས་དོན་དངོས་ལས་གདན་ས་འདི་ཉིད་གང་དུ་བྱུང་བའི་གནས་ཀྱི་ཁྱད་པར་བཤད་པ།
པའི་དབང་ཡོན་དུ་བོད་ཆོལ་ཁ་གསུམ་ཕུལ་བས་བོད་ཡོངས་ཀྱི་བདག་པོ་
མཛད་པ་ན། འཕགས་པ་རིན་པོ་ཆེས་ ཁམས་ ཕྱོགས་བརྒྱུད་ནས་ཡུལ་སྡེ་
རྣམས་རྩིས་ལེན་གྱིས་རིམ་བཞིན། ཁྲི་དཔོན་དང༌། སྟོང་དཔོན། བརྒྱ་དཔོན་
སོགས་བསྐོ་གཞག་མཛད་ནས་བོད་དུ་ཐེངས་དང་པོ་ཕེབས་སྐབས། རླངས་
ལྷ་གཟིགས་ཀྱི་གདུང་རྒྱུད་གདོང་སྦྱིན་ཨ་དཔལ་བྱ་བ་འཕགས་པ་རིན་པོ་
ཆེའི་ཕྱག་ཕྱིར་བྱུང་བ་དེ་མདོ་ཁམས་སྤྱི་ཡི་དཔོན་དུ་བསྐོས་པ་ལ། ཧོར་གྱིས་
ཇུན་ཝང་གི་ལུང་ཐོབ་པའི་ངོམ་རྗེ་ཁྲི་དམར་བ་གྲགས་པ་ད་ལྟ་ས་སྒང་སྡེ་པ་
འདི་ཡིན་པར་ཆག་མེད་ཀྱིས་ཨ་ནུའི་ལོ་རྒྱུས་སུ་བཤད་པར་རྒྱལ་རབས་
མཁས་པའི་སྙན་རྒྱན་ལས་བྱུང་ངོ༌།།
ཕག་གྲུ་སོགས་ཀྱིས་བོད་ལ་དབང་བསྒྱུར་སྐབས། ཁམས་ཕྱོགས་སུ་
འཕྲིན་ལས་ཀྱིས་ཆེར་མ་ཁྱབ་པས་རང་ཡུལ་སྡེ་དཔོན་སོ་སོས་བཅད་བཟུང་
ཆེ་ཆུང་སྣ་ཚོགས་བྱུང་བར་གྲགས་ཤིང། དེ་ཡང་ངོམ་ས་སྒང་སྡེ་པ། གནས་
མདོ་སྡེ་པ། རྫ་ སྟོད་ གྱིང་ཐང་སྡེ་པ། རྫ་ བསམ་མདོ་སྡེ་པ། སྐྱོ་སྡེ་པ། ངོམ་
སྲིབ་ཀོ་ཆོ་སྡེ་པ། བཙས་ཐང་སྡེ་པ། ཆུ་དབར་སྡེ་པ། ཤར་ཐང་མགོ་སྡེ་པ།
ངོམ་སྟོད་རྣོ་འབྲང་ཨ་ནུ། རྔ་ཟོ་ཨ་ནུ། བྲག་དམར་ཨ་ནུ། རྒྱ་མཁར་ ཨ་ནུ།
འགུ་རོ་ཨ་ནུ། ལྷུ་པ་ཨ་ནུ། སིས་ཐོག་གནས་པོ། བྱང་མདའ་གནས་པོ། ཐོར་
བསགས་གནས་པོ། གླིང་སྨད་གནས་པོ། མགོ་བོ་གནས་པོ། མོང་ཕུ་གནས་
པོ༑ ལ་ གོང་ གནས་ པོ། ཨ་ ཀས་ གནས་ པོ། རུག་ཆུང་ མི་ སྣ། རོབ་ དགའ་
འཛོམས་དཔོན། ཝ་མེ་དཔོན་ཚང་བཅས་སྡེ་པ་དང་དབོན་ཁག་མང་པོས་
- 45 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
།
དབང་རིས་བཅད་བཟུང་བྱས་ནས་གནས་པ་དེ་དག་ཕྱིས་བྱང་སེམས་བདག་
ཉིད་ཆེན་པོའི་སྐྱབས་འོག་ཏུ་འདུས་པས། ཆབ་མདོ་དགོན་པ་གསར་འདེབས་
སྐབས་སྦྱིན་བདག་དང་། དེ་ནས་དགོན་པའི་འདུ་རའི་ཁོངས་སུ་གཅིག་གྱུར་
བྱུང་ཞིང་། དེ་རྗེས་༧སྐྱབས་མགོན་འཕགས་ཆེན་རིན་པོ་ཆེའི་ཆབ་འོག་ཏུ་
གཅིག་ གྱུར་བྱུང་བ་ཡིན་ནོ། །ཆབ་མདོའི་དགོན་ འདི་ཡང་ ཆུ་དབར་སྟོང་
དཔོན་སྡེ་པའི་རུ་ས་ཡིན་པར་གྲགས་སོ།། །།
བཀའ་གདམས་གླེགས་བམ་ལས། ཤར་རྡོ་རྗེ་གདན་གྱི་བྱང་ཕྱོགས་ན།།
ཞེས་སོགས་གསུངས་པ་ལྟར། རང་རེའི་མེ་ཏོག་གང་ལ་ཕོག་པའི་ལྷ་སྐལ་
༧འཕགས་ཆེན་ཕྱག་ན་པདྨོ་མཆོག་གི་ཐུགས་རྗེའི་འོད་ཀྱི་གུར་ཁང་ཕུབ་པའི་
འོག་འཆི་མེད་གྲུབ་པའི་གནས་ཀྱི་ཁྱད་པར་མདོ་ཁམས་ནོར་འཛིན་གྱི་མཐིལ་
དུ་སྤུངས་པ་ལྟ་བུའི་སྣོད་བཅུད་ཀྱི་བཀོད་པ་ཕུན་སུམ་ཚོགས་པའི་ཡུལ་ལྗོངས་
འདི་ཡི་སྟོད་རྣམས་སུ་གནམ་གྱི་ཀ་བ་ལྟ་བུ་རྩེ་མོ་མཐོ་བའི་གངས་རི་དང༌།
བྲག་རི་ལྷུན་ཆགས་ལ་རི་དྭགས་ཀྱི་ཚོགས་རྣམས་གནོད་མེད་དལ་བར་རྒྱུ་བ།
བར་རྣམས་སུ་གཡུ་ཡི་མཎྜལ་བཀོད་པ་འདྲ་བའི་སྤང་ལྗོངས་ཡངས་པའི་ཁོར་
ཡུག་ཏུ་འཛུམ་པ་དང་རྒོད་པའི་ཉམས་འགྱུར་དང་ལྡན་པའི་ཁ་དོག་སྣ་ཚོགས་
པའི་མེ་ཏོག་གི་དགའ་ཚལ་དང༌། གཡུ་ཡི་སྡོང་པོ་ལ་བཻཌཱུརྱའི་ལོ་འདབ་རྒྱས་
པ་ལྟ་བུའི་ལྗོན་ཤིང་ནགས་ཚལ་མང་པོར་ཡིད་འོང་སྤུ་སྡུག་སྣ་ཚོགས་བཀྲ་
བའི་བྱ་དང་། འཇིགས་རུང་མཆེ་སྡེར་འབར་བའི་གཅན་གཟན་ཚོགས་འགྱིང་
བའི་ཟོལ་གྱིས་བག་ཕེབས་སུ་རྒྱུ་བ། སྨད་ཀྱི་རི་ཐང་ལ་འབྲས་དྲུག་གི་སྙེ་མ་
- 46 -



སྐབས་དོན་དངོས་ལས་གདན་ས་འདི་ཉིད་གང་དུ་བྱུང་བའི་གནས་ཀྱི་ཁྱད་པར་བཤད་པ།
གཡུར་དུ་ཟ་བའི་རི་ཞིང་དང་ཆུ་ཞིང་ཚར་དུ་དངར་བ། ཡུལ་དགོན་འདིའི་
ཤར་ཕྱོགས་སུ་དཔའ་བོ་རྗེད་རྒྱལ་སྟག་རྩེ། མེ་མཚམས་སུ་སྤོམ་བྲག་ནོར་བུ་
ལྷ་རྩེ། ལྷོར་དཔའ་བོ་རྡོ་རྗེ་ཁྲོ་འབར། བདེན་བྲལ་དུ་ཇོ་བོ་ཡོམ་ཤེ །ནུབ་ཏུ་
གཙོ་རྒྱལ་རྡོ་རྗེ་དབང་གྲགས། རླུང་མཚམས་སུ་སྐྱེས་བུ་ངོམ་རྒྱལ་མཚོ་བཀྲ།
བྱང་ཕྱོགས་སུ་ལྷའི་དགེ་བསྙེན་བྱང་གྲགས། དབང་ལྡན་དུ་རྐོ་རྒྱལ་གྲ་མ་
མཆེད་དགུ་སོགས་དཀར་ཕྱོགས་སྐྱོང་བའི་གཞི་བདག་རྣམས་ཕྱོགས་སྐྱོང་གི་
ཚུལ་དུ་རི་ཆེན་རྣམས་རྒྱ་ཆེ་ཞིང་ཀུན་ནས་མཐོ་བ་དྲེགས་པའི་ཉམས་ཀྱིས་
འགྱིང་ཚུལ་དང་ལྡན་པ། མདུན་གྱི་གཡས་སུ་ཁྱུང་རི་དང་། གཡོན་དུ་སེངྒེ་རྩེ་
ལྔ་ཞེས་པ་ཞེང་ཆེ་ལ་དཔངས་མཐོ་བའི་རི་ཆེན་གཉིས་མ་རུངས་པའི་སེམས་
ཀྱིས་ཀུན་ནས་བསླངས་ཏེ་ས་ལ་གཅན་གཟན་ལྟར་རྒྱུ་ཞིང་། གནམ་ལ་འདབ་
ཆགས་ལྟར་རྒྱུ་བའི་དགྲ་དང་གདོན་བགེགས་བར་ཆད་རྣམས་ནང་དུ་འཇུག་
པ་བཀག་ཅིང་བསྲུང་བའི་སྒོ་སྲུང་གི་ཚུལ་དུ་འགྱིང་བའི་ཟོལ་གྱིས་གནས་པ།
མརྒད་སྔོན་པོ་ལ་མུ་ཏིག་གི་ཕྲ་ཚོམ་བཀོད་པ་ལྟ་བུའི་རླབས་ཕྲེང་མཁའ་ལ་
འཕྱོ་བའི་ཡན་ལག་བརྒྱད་ལྡན་གྱི་རྒྱུན་བཟང་ཆེན་པོ་རྫ་ཆུ་དང་ངོམ་ཆུ།
གསེར་ཆུ་སོགས་ཆུ་བོ་རྣམས་དཀར་ཕྱོགས་ལ་དགའ་བའི་ཀླུ་ཆེན་རྣམས་དམ་
པའི་ཆོས་སྒྲུབ་པ་ལ་གུས་པ་དང་དགའ་བའི་མཛུམ་མདངས་ལྦུ་ཕྲེང་དཀར་
པོའི་ཟོལ་གྱིས་རྒོད་པའི་ཚུལ་དང་གུས་པའི་ཉམས་ཀྱིས་གཡས་སུ་བསྐོར་ཏེ་
དལ་གྱིས་འབབ་པ། འཕགས་མཆོག་ཐུགས་རྗེ་ཆེན་པོའི་བྱིན་རླབས་ཀྱི་མཐུ་
ལས་བྱུང་བའི་སྨན་ཆུ་ངོ་མཚར་ཅན་མང་པོ་དང༌། ཡུལ་ཉེར་བཞིའི་ནང་ཚན་
བ
-47-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཨེ།
དེ་ཝི་ཀོ་ཊི་གཉིས་པར་གྲགས་པའི་རྫ་རྒྱལ་གོ་བོ་ཁྱུང་ཕུག་དང་། སྤོམ་སྡེ་
བྲག་དཀར། འདམ་རྒྱལ་བྲག་དཀར་སོགས་དཔའ་བོ་མཁའ་འགྲོ་སྤྲིན་ལྟར་
འདུ་ཞིང་བྱིན་གྱིས་བརླབས་པའི་གནས་དེ་དག་ཏུ་སློབ་དཔོན་ཆེན་པོའི་སྒྲུབ་
ཕུག་དང་། ཡི་དམ་སངས་རྒྱས་བྱང་སེམས་ཀྱི་སྐུ་དང་། གསང་སྔགས། ཡིག་
དྲུག་སོགས་ཡི་གེའི་རང་བྱོན་ངོ་མཚར་བའི་ཁྱད་ཆོས་མང་པོ་རྣམ་པར་བཀྲ་
བའི་གནས་ཁྱད་པར་ཅན་དང་། སྤྱིར་གངས་ཅན་གྱི་ལྗོངས་དང་། ལྷག་པར་
མདོ་ཁམས་ཀྱི་ལྗོངས་འདིར་འཕགས་མཆོག་ཕྱག་ན་པདྨོའི་སྐུ་ཡི་ཕྲེང་བ་ཟམ་
མི་ཆད་པར་འབྱོན་པའི་བརྡར། རྐོ་སྤྱན་རས་གཟིགས་ཞེས་པ་བྲག་གི་ངོས་ལ་
སྤྱན་རས་གཟིགས་ཕྱག་སྟོང་སྤྱན་སྟོང་། ཕྱག་མཐིལ་གྱི་སྤྱན་ཚུན་ཆད། ལྷ་
བྲིས་མཁས་པས་བྲིས་པ་ལྟར་རང་བྱོན་དུ་ཕེབས་པ་དཔངས་སུ་ཐོག་ཚད་
གཉིས་ཙམ་ཡོད་པ་དང་། དེའི་ཁོར་ཡུག་ཏུ་སངས་རྒྱས་བྱང་སེམས་མང་པོའི་
སྐུ་དང་། ཡིག་དྲུག་སོགས་རང་བྱོན་དུ་མས་བསྐོར་བ། མཇལ་བ་ཙམ་གྱིས་
ཀུན་ངོ་མཚར་ཞིང་དད་པ་དབང་མེད་དུ་འདྲེན་པའི་སྦས་ལུང་ཁྱད་པར་ཅན་
སོགས་གནས་ཆེན་མང་པོས་བསྐོར་བ་དང་། གཞན་ཡང་གཏེར་དང་ས་བཅུད་
ཕུན་སུམ་ཚོགས་པ་སོགས་མདོར་ན། ཁང་ས་ཞིང་ས་ས་ཡི་དགེ །འཐུང་ཆུ་
ཡུར་ཆུ་ཆུ་ཡི་དགེ །གམ་འབྲོག་རྒྱང་འབྲོག་རྩྭ་ཡི་དགེ །ཁང་ཤིང་བུད་ཤིང་
ཤིང་གི་དགེ །ཁང་རྡོ་ཐབ་རྡོ་རྡོ་ཡི་དགེ །ཞེས་པ་ལྟར་ཡུལ་ལ་དགེ་བཅུ་ཚང་
བར་འཛོམས་ཤིང་། བཅུད་ལ་ཡང་ཡུལ་འདི་ཡི་སྟོད་སྨད་བར་གསུམ་འཁོར་
ལོ་གསུམ་གྱི་བྱ་བས་མཛེས་པའི་དགོན་སྡེ་ཆེ་ཆུང་མང་པོ་དང་། སྡེ་བཞིའི་



སྐབས་དོན་དངོས་ལས་གདན་ས་འདི་ཉིད་གང་དུ་བྱུང་བའི་གནས་ཀྱི་ཁྱད་པར་བཤད་པ།
ནོར་གྱིས་ཕྱུག་པའི་རོང་འབྲོག་བར་གསུམ་གྱི་མི་རྣམས་ཀྱང་དམ་པའི་ཆོས་
ལ་དད་གུས་ཆེ་བ། དགེ་ལ་དགའ་ཞིང་སྡིག་ལ་འཛེམས་པ། མི་ཆོས་གཙང་
མ་བཅུ་དྲུག་གི་ཁྲིམས་ལ་གནས་པ། འཇིག་རྟེན་ལུགས་ཀྱི་གཏམ་ལ་མཁས་
ཤིང་ཁུངས་བཙུན་པའི་ རིགས་རུས་བཟང་བ། བྲི་བ་མེད་པའི་ནོར་ལོངས་
སྤྱོད་རྒྱས་པ་བཅས། དེ་ལྟར་རྒྱུ་བ་དང་མི་རྒྱུ་བའི་ཕུན་སུམ་ཚོགས་པའི་དངོས་
པོ་ཡོད་དགུ་ལྷུན་གྱིས་གྲུབ་པའི་ཡུལ་ལྗོངས་འདི་ཡི་དབུས་སུ། ཐུན་མོང་མ་
ཡིན་པའི་གནས་ཀྱི་ཆེ་བ་ནི། བསྟན་པའི་དབུ་འཕང་དགུང་ལས་མཐོ་བའི་
བརྡར༑ རྒྱབ་རི་འབྲུག་རི་སྔོན་མོ་ཞེས་རི་རྒྱུད་རིང་ཞིང་དཔངས་མཐོ་བ་གཡུ་
འབྲུག་གནམ་ལ་འཕྱོ་བ་ལྟ་བུ། ཆོས་སྲིད་ཀྱི་མངའ་ཐང་ཀུན་ནས་རྒྱས་ཤིང་
རབ་ཏུ་བརྟན་པའི་བརྡར། གཡོན་རི་ཁྲ་རྒོད་ཞེས་པ་ཁྲ་དང་རྒོད་པོ་ས་བབས་
པ་འདྲ་བ། །ལུགས་གཉིས་འཕྲིན་ལས་ཀྱི་འཇུག་པ་རྒྱུན་མི་ཆད་པའི་བརྡར།
རྫ་ངོམ་གྱི་ཆུ་གཉིས་གཅིག་ཏུ་འདྲེས་པ་ཤེལ་ལྟར་དྭངས་ཤིང་གཡུ་ལྟར་སྔོ་བ།
མུ་ཏིག་གི་རླབས་ཕྲེང་གཡོ་བཞིན་ལྷོ་ཕྱོགས་སུ་དལ་བུས་བསྐྱོད་པ། ཆུ་སྲིན་
རྒྱལ་མཚན་ཅན་ གྱི་ རྗེས་སུ་འཇུག་པའི་ ཕས་རྒོལ་གྱི་གནོད་པ་སྲུང་བའི་
བརྡར༑ གཡས་རི་ཤུག་གུ་སྤང་ཞེས་པ་བཙན་དར་མ་སོ་ལ་ཆས་པ་འདྲ་བ།
ནོར་ལོངས་སྤྱོད་ཕུན་སུམ་ཚོགས་པ་གཡང་དུ་འཁྱིལ་བའི་བརྡར། རྒྱབ་རིའི་
གཡས་ངོས་སུ་ནོར་བུ་སུམ་ཚུག་བཟོ་བོ་མཁས་པས་ཆེད་དུ་བཟོས་པ་ལྟ་བུ་
གསལ་བར་འབུར་དུ་དོད་པ། རིམ་གཉིས་ཀྱི་རྣལ་འབྱོར་ལ་མངའ་བརྙེས་
པའི་གྲུབ་པའི་དབང་ཕྱུག་ཟམ་མི་ཆད་པར་འབྱོན་པའི་བརྡར། ཤར་ནུབ་ཀྱི་
- 49-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
རི་ལ་ཨེ་བི་ཁ་སྤྲོད་ཡིག་མཁན་གྱིས་བྲིས་པ་ལྟ་བུ་ཀུན་གྱི་མིག་ལམ་དུ་བཀྲ་
བ༑ སྡེ་སྣོད་འཛིན་པ་སྟོང་ཕྲག་བརྒལ་བ་འདུས་པའི་བརྡར། །ཤར་གྱི་རི་ལ་
སྤྲེའུ་གདུགས་འཛིན། མེ་ལྷའི་རི་ལ་ཚོགས་པ་ཡར་བྱོན་དང་། ཚོགས་བརྡ་
མཁར་ རྔ་ རང་ བྱོན། ཚོགས་ དུང་ གཡས་ འཁྱིལ་ རང་ བྱོན་ བཅས་ ཀུན་ ལ་
གྲགས་ཤིང་གྲུབ་པ་ལྷན་སྐྱེས་ཀྱི་ས་བཀྲ་ཕུན་སུམ་ཚོགས་པ་དང་། ས་དཔྱད་
སྤོར་ཐང་གི་གཙུག་ལག་ལྟར་ན་ཡང་། གོང་དུ་སྨོས་པའི་ཤར་གྱི་ས་འཛིན་
མཐོན་པོའི་ལྷོ་ངོས་སུ་སྟག་མོ་གཟན་ལ་རྔམས་པ་འདྲ་བའི་རང་བྱུང་གསལ་
བར་ཡོད་པ་ནི་ཤར་སྲུང་སྟག་སྐྱ་བོ། དེས་ན་དེའི་ཉེ་འཁོར་གྱི་གྲོང་སྡེ་རྣམས་
ལ་སྟག་རོང་དང་སྟག་ཕུ་ཞེས་མིང་བཏགས་པ་བྱུང་ངོ༌། །ལྷོ་ན་གཡས་གཡོན་
གྱི་ཆུ་གཉིས་གཉེན་དུ་སྡེབས་པའི་ཚུལ་གྱིས་འདྲེས་པ་མདུན་དུ་ཡོན་ཆབ་
བཤམས་པ་འདྲ་བ་ནི་ལྷོ་སྲུང་གཡུ་འབྲུག་སྔོན་མོ། ནུབ་ཏུ་ཤུག་གུ་སྤང་གི་རི་
རྩེའི་ བྲག་དམར་བྱ་ཁྱུང་དམར་པོ་ཚང་ལ་བབས་པ་ལྟ་བུ་ནི་ནུབ་སྲུང་བྱ་
དམར་མོ། བྱང་ན་བྲག་འབུར་རག་ཏོ་རུས་སྦལ་གྱེན་དུ་ལངས་པ་ལྟ་བུ་ནི་
བྱང་སྲུང་རུས་སྦལ་སེར་པོ་སྟེ། ས་ཡི་སྲུང་བ་རྣམ་བཞི་འཇིག་རྟེན་བྱེད་པོས་
ཆེད་དུ་བཟོས་པ་ལྟ་བུ་ཡོད་པ་དང་། ལུགས་གཉིས་ཀྱི་མཁོ་རྒུ་ཡོ་བྱད་ཕུན་
སུམ་ཚོགས་པ་འབད་མེད་དུ་འབྱུང་བའི་བརྡར། ཤར་རིའི་ངོས་ནས་དགོན་
ཕྱོགས་སུ་ལམ་ཆེན་ལྷ་ཡི་དར་འཕྱང་འདྲ་བར་འདུག་པ་ནི་ཤར་གྱི་གྲོག་ལམ་
དང་༑ མི་ནོར་ལོངས་སྤྱོད་རང་དབང་མེད་པར་གཡང་དུ་སྡུད་པའི་བརྡར། ལྷོ་
ཕྱོགས་ནས་ལམ་ཆེན་གཡང་དར་དཀར་པོ་སྲིད་དུ་བརྐྱངས་པ་འདྲ་བ་ནི་ལྷོ་
50



སྐབས་དོན་དངོས་ལས་གདན་ས་འདི་ཉིད་གང་དུ་བྱུང་བའི་གནས་ཀྱི་ཁྱད་པར་བཤད་པ།
ཡི་གཡང་ ལམ། གཞན་ ཡང་ རྒྱབ་ རི་ མཐོ་ བ། ཤར་ རི་ ཕྱེས་པ། མདུན་ རི་
སྤྱངས་པ། བྱང་རི་ཡོལ་བ་བྲེས་པ་འདྲ་བ། ཁོར་ཡུག་གི་རི་ལ་བཀྲ་ཤིས་
རྟགས་བརྒྱད་ཚང་བ། གནམ་འཁོར་ལོ་རྩིབས་བརྒྱད་གདུགས་ལྟར་ཕུབ་པའི་
མལ་འོག །ས་པདྨ་འདབ་བརྒྱད་གདན་ལྟར་བཏིངས་པའི་ཁར། ཆོས་སྲིད་
ལུགས་གཉིས་ཟུང་དུ་འཇུག་པའི་བརྡར། ཆབ་གཉིས་གཅིག་ཏུ་འདྲེས་པའི་
མདོ༑ གཡས་གཡོན་གྱི་ཐང་གཉིས་གཤོག་པ་བརྒྱངས་འདྲ། བྱ་ཁྱུང་གན་
རྐྱལ་དུ་བསྐྱེལ་བའི་མཇུག་མའི་སྟེང་དུ་གནམ་གྱི་རྒྱུ་སྐར་ས་ལ་འཕོས་པ་འདྲ་
བའི་རྣམ་དཀར་ལེགས་བྱས་ཀྱིས་མགྲོན་དུ་བོས་པའི་གྲོང་ཁྱེར་མི་ཁྱིམ་མང་
པོ་ཆགས་ཤིང་། བྱ་ཁྱུང་གི་ལྟོ་བ་འདྲ་བའི་ས་གཞི་མཐོ་བ་གདན་ཁྲི་གྲུ་བཞི་
ཆེད་དུ་བཟོས་པ་ལྟ་བུའི་སྟེང་དུ་གྲོང་ལས་དགོན་པའི་ཚུལ་དུ་ཆོས་སྡེ་འདི་
ཉིད་ནི། རྒྱུ་སྐར་དབུས་ན་བདུད་རྩིའི་འོད་ཅན་ལྟ་བུ། གསེར་རིའི་དབུས་ན་
ལྷུན་པོ་ལྟ་བུ། སྐབས་གསུམ་གྲོང་ན་རྣམ་པར་རྒྱལ་བའི་ཁང་བཟང་བཞིན་དུ་
ལྷམ་མེ་ལྷན་ནེ། ལྷང་ངེར་ལྷུན་ཆགས་པར་མཆིས་སོ། །དེ་ཡང་མཐོང་ཡངས་
ཤིང་ཡིད་སྤྲོ་ལ་བག་ཕེབས་པ། ཉིན་མོར་བྱེད་པ་འཆར་སྔ་ཞིང་ནུབ་འཕྱི་བ།
དུས་བཞིའི་འབྱུང་ཁམས་སྙོམས་པ་སོགས་ཀློག་པ་ཐོས་བསམ་དང་། སྤོང་བ་
བསམ་གཏན་ལ་འོས་པའི་གནས་ཀྱི་ཁྱད་ཆོས་ཐམས་ཅད་ངང་གིས་རྫོགས་
པ༑ དཀོན་མཆོག་གི་དབུ་འཕང་མཐོ་ཞིང་བསྟན་འཛིན་གྱི་སྐྱེས་བུ་བར་མ་
ཆད་པར་བྱོན་པ། བཤད་སྒྲུབ་ཀྱི་བསྟན་པ་རྒྱས་ཤིང་འཕྲིན་ལས་ཆུ་བོའི་རྒྱུན་
ལྟར་རིང་བ། འདོད་དགུ་ལོངས་སྤྱོད་འཛོམས་ཤིང་སྙན་གྲགས་ས་སྟེང་ཁྱབ་
51-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
།
པ་སོགས་ཀྱི་རྟེན་འབྲེལ་མ་བསྒྲིགས་རང་བྱུང་དུ་འགྲིག་པའི་བཀྲ་ཤིས་ཤིང་
ཉམས་དགའ་བའི་དགེ་མཚན་ཕུན་སུམ་ཚོགས་པ་དེ་དག་ཐམས་ཅད་ནི།
བཀའ་གདམས་གླེགས་བམ་གྱི་ལུང་བསྟན་སྔར་དྲངས་པའི་འཕྲོ་ལས། ཀྱེ་
གངས་རིའི་མགོན་པོ་སྤྱན་རས་གཟིགས། །རི་པདྨ་སྟོང་ལྡན་དབྱིབས་ལེགས་
པ༑ ༑དུས་དགུན་གསུམ་དཀར་པོ་ཤེལ་གྱི་མདོག །དུས་དབྱར་གསུམ་སྔོན་
མོ་གཡུ་ཡི་མདོག །དུས་སྟོན་གསུམ་སེར་པོ་གསེར་གྱི་མདོག །དུས་དཔྱིད་
གསུམ་ཁྲ་བོ་གཟི་ཡི་མདོག །མདོག་ཕུན་སུམ་ཚོགས་པའི་རི་བོ་ལ། །ལྟས་
ཁྱད་པར་འཕགས་པའི་མཚན་མ་ཡོད། །དུང་དཀར་པོ་གཡས་སུ་འཁྱིལ་བ་
ལ༑ ༑དར་དམར་པོ་རཱ་གའི་ཅོད་པན་ཡོད། །མི་ཁྱོད་ཀྱི་སྙན་པ་ཕྱོགས་བཅུར་
འཕེལ། །དཔལ་བེ་འུས་རི་སྐད་བརྒྱན་པ་ལ། །ནགས་བཀྲ་ཤིས་ཡལ་འདབ་
རྒྱས་པ་ཡོད། །མི་ཁྱོད་ཀྱི་བུ་སློབ་ཕྱོགས་བཅུར་འཕེལ། །རི་བོགས་ཆད་གཡུ་
ཡི་བུམ་པ་ལ། །ཆུ་ཡན་ལག་བརྒྱད་ལྡན་ཆུ་མིག་འབབ། །མི་ཁྱོད་ཀྱི་ཐུགས་
རྗེས་བསིལ་བར་བྱེད། །གནམ་སྔོན་མོ་གཡུ་བྱའི་གདུགས་སུ་ཕུབ། །ལས་
ཉོན་མོངས་ཚད་པ་ཞི་བར་བྱེད། །མི་ཁྱོད་ཀྱི་དགེ་བཤེས་འཕེལ་བའི་རྟགས།།
རི་ཟུར་གསུམ་བྲག་གཞུང་གནམ་དུ་མཐོ། །ངེད་མཁའ་འགྲོ་རྒྱལ་མཚན་
བསྒྲེང་བ་འདྲ། །མི་ཁྱོད་ཀྱིས་གནས་དེར་བསྟན་པ་སྤེལ། །ས་རྩེ་བརྒྱད་ལུང་
པ་ཕྱོགས་སུ་གྱེས། །ཀྱེ་འཁོར་ལོ་རྩིབས་བརྒྱད་ཕུབ་པ་འདྲ། །མི་ཁྱོད་ཀྱི་མི་
མཐུན་གཅོད་པའི་རྟགས། །ཐང་ཆེན་པོའི་དཀྱིལ་ན་རི་ཆུང་ཉལ། །མཚོ་ཆེན་
པོའི་ནང་གི་ཉ་ཆུང་འདྲ། །མི་ཁྱོད་ཀྱི་སྤྱན་སྔ་འཕེལ་བའི་རྟགས། །ཀྱེ་གངས་



སྐབས་དོན་དངོས་ལས་གདན་ས་འདི་ཉིད་གང་དུ་བྱུང་བའི་གནས་ཀྱི་ཁྱད་པར་བཤད་པ།
རིའི་མགོན་པོ་སྤྱན་རས་གཟིགས། །མི་ཁྱོད་ཀྱི་ཞིང་ཁམས་དེ་ན་ཡོད། །ཞིང་
དེ་ན་ཁྱོད་ཀྱི་གདུལ་བྱ་ཡོད། །འབྲུ་སྣ་ཚོགས་སྨིན་པའི་ཞིང་ས་ཅན། །འབྲུ་
བང་མཛོད་རྒྱས་པའི་རྟགས་སུ་བཟང་། །ཤིང་སྣ་ཚོགས་རྒྱས་པ་ནགས་ཀྱི་
ཁྲོད༑ ༑གནས་ཁང་བཟང་འཕེལ་བའི་རྟགས་སུ་བཟང་། །ཆུ་མི་ཆེ་རྒྱ་མཚོ་ཆེན་པོ་
མེད༑ ༑ཆུ་མི་ཆུང་ཆུ་བོ་དཔག་མེད་འབབ། །ཆུ་སྙོམས་པས་ཡུལ་མི་རྟག་ཏུ་བདེ། །
ཀྱེ་གངས་རིའི་མགོན་པོ་སྤྱན་རས་གཟིགས། །གནས་དེ་ན་ཁྱོད་ཀྱི་ཞིང་ཁམས་ཡོད།།
ཞིང་དེ་ན་ཁྱོད་ཀྱི་གདུལ་བྱ་ཡོད། །ཤར་ལྷུན་པོའི་རྩེ་ནས་ཉི་མ་འཆར། །ཕྱོགས་
གཞན་གསུམ་མི་ནོར་ཤུགས་ལ་གནས། །འཆར་མི་སྔ་སྔ་དུས་བསམ་གཏན་འཕེལ།།
འཆར་མི་འཕྱི་ཉི་འོད་སྨིན་པ་ལ། །ལུས་བག་ཕེབས་བདེ་བར་སྦྱོར་བར་བྱེད།།
རྒས་ མི་ སྔ་ ཕོ་ རབ་ འདུན་ སྟངས་ འཕེལ། །རྒས་ མི་ ཕྱི་མཛངས་མའི་ ལས་
རྣམས་འགྲུབ། །ཀྱེ་གངས་ རིའི་ མགོན་ པོ་ སྤྱན་ རས་ གཟིགས། །ཡུལ་བཀྲ་
ཤིས་ འབྱུང་ དེ་ ཁྱོད་ ཀྱི་ ཞིང་། །ཞིང་ དེ་ ན་ ཁྱོད་ ཀྱི་ གདུལ་ བྱ་ ཡོད། །ཅེས་
གསུངས་པ་ལྟར། འཕགས་མཆོག་ཕྱག་ན་པདྨོས་ཕྱག་མཚན་དུ་བཞེས་པའི་
འཕྲིན་ལས་ཀྱི་མཐུ་ལས་བྱུང་བ་ཤ་སྟག་ཏུ་སྣང་ངོ༌།།
53 -



ਮਾਲਵਾ ਜਲ
ਸੰਸ਼
ਹੋਣ ਨਾਲ
ਰਿਸ ਦੀ ਸਮਾਜ
5 ਹਨ ਪਰ ਅ
ਸ ਲ
ਸਨ ਪਰ
ਮਸ਼ਹੂਰ ਪੂ ਰਨ ਸਨ 'ਸ
ਸ਼ਨ ਸਿੰਘ ਨੂੰ ਸਨਮਾਨ ) 17 ਸ
ਅੰਜੂ ਲਿਆ, ਇਸ ਲਈ ਇਸ ਸ ਸਲੇ
ਮਸ ਲ ਨ ਜਨਮ ਮਰਨ
ਦਾ
ਰਸ ਸ ਸ ਸ ਸ ਸ ਸ ਸ ਸ ਸ
ਨੂੰ
ਕਸਰ ਇਸ ਸਮੇਂ ਮਾਰਕਸ
ਬਖਸ ਨ ਲ ਨ ਮਨ ਦਾ ਇਕ ਸਰੂਪ ਨੂੰ
A Bਮਰ
ਇਸ ਗੱਲ ਨਾਲ ਸਨ
ਹੈ, ਜੋ ਇ ਸ ਨੂੰ ਸਹੀ ਮਨ



ཀ་
་
: སྐད་ :: དག་ པར་ བས་
སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
གདན་རབས་དང་པོ་བྱང་སེམས་ཤེས་རབ་བཟང་པོ། ། །
དེ་ལྟར་གནས་གཞི་ཁོར་ཡུག་དང་བཅས་པའི་ཁྱད་པར་གྱི་ཆོས་ཅུང་ཟད་
བརྗོད་ཟིན་པའི་ཁུལ་གྱིས། ཡན་ལག་གི་ས་བཅད་གཉིས་པ་སྐྱེས་བུ་དམ་པ་
གང་གིས་ཕྱག་བཏབ་པའི་ཚུལ་ནི། ཆོས་རྗེ་ཤེར་འབྱུང་བློ་གྲོས་ཀྱིས། ཐབས་དང་
ཤེས་རབ་དཀྱིལ་འཁོར་ཡོངས་རྫོགས་ཤིང་། །ལྷག་ བསམ་ བཟང་ པོའི་ འཕྲིན་
ལས་འོད་སྟོང་གིས། །གསུང་རབ་པད་ཚལ་བཞད་པའི་དཔལ་མངའ་བ།།
ཐུབ་བསྟན་ཉིན་མོར་བྱེད་ལ་གསོལ་བ་འདེབས། །ཞེས་བསྔགས་པའི་མེ་
ཏོག་འཐོར་བར་མཛད་པ་བཞིན། འཕགས་མཆོག་ཕྱག་ན་པདྨོ། འཕགས་པ་
བ་ཀུ་ལ། གྲུབ་ཆེན་ཏེ་ལོ་པ། བདེ་གཤེགས་ཕག་མོ་གྲུ་པ། ཆོས་རྗེ་རི་མགོ་
བ་རྣམས་ཀྱི་སྐུ་ཡི་སྐྱེ་བར་ཚད་མའི་ལུང་གིས་ཟིན་པ། འཇམ་མགོན་ཙོང་ཁ་
པ་ཆེན་པོའི་ཐུགས་སྲས། བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་
ནང་ཚན། རིས་སུ་མ་ཆད་པའི་གཞུང་ལུགས་རྒྱ་མཚོ་ཆེན་པོའི་འཇིངས་ལས་
ཆེ་གསལ་མྱུར་ཟབ་ཀྱི་རྣམ་པར་དཔྱོད་པའི་གྲུ་གཟིངས་ཀྱིས་རང་དབང་དུ་
སྤྱོད་པའི་མི་འཇིགས་པའི་སྤོབས་པ་ཕུན་སུམ་ཚོགས་པ་ལ་མངའ་བརྙེས་
ཤིང་། ཐུན་མོང་དང་ཐུན་མོང་མ་ཡིན་པའི་ཆོས་ཀྱི་རྒྱལ་སྲིད་ལ་དབང་འབྱོར་
- 55 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བས༑ གྲགས་ པ་ སྙན་ པོའི་ནོར་ བུའི་ རྔ་ ཡབ་ ཀྱི་གདུགས་ དཀར་ པོ་ ཀུན་
གསལ་བུ་མོའི་འགྲམ་སྟེགས་ལ་རྣམ་པར་བཀྲ་བའི་བཤེས་གཉེན། སྨད་ཀྱི་
བྱང་སེམས་ཤེས་རབ་བཟང་པོའི་རྟོགས་པ་བརྗོད་ན་ཤེས་པར་འགྱུར་བས་དེ་
ཡི་རྣམ་པར་ཐར་པ་མདོ་ཙམ་ཞིག་བརྗོད་པར་སྤྲོའོ། །
དེ་ ལ་ ཆོས་ རྗེ་ རིན་ པོ་ ཆེ་འདི་ཉིད་གང་དུ་འཁྲུངས་པའི་ཡུལ་ནི། རྗེ་
འདིའི་དངོས་སློབ་བྱ་བྲལ་སངས་རྒྱས་བཟང་པོས་མཛད་པའི་རྣམ་ཐར་མདོར་
བསྡུས་ལས། ཁམས་ནང་ཆེན་སྦེར་གཤིས་སུ། ཡབ་སྦེ་དགེ་སྟོང་དཔོན་རི་ལུ་
དང་༑ ཡུམ་ཨ་སྐྱིད་མ་གཉིས་ཀྱི་སྲས་སུ། ཞེས་པ་དང་། བཻ་སེར་དང༌། རྒྱལ་
རབས་མཁས་པའི་སྙན་རྒྱན་སོགས་མང་པོར། ཁམས་རི་བོ་ཆེའི་ཡོར་གཤིས་
སུ་ཡབ་སྦེ་དགེ་སྟོང་དཔོན་རི་ལུ་ཡི་སྲས་སུ། ཞེས་འབྱུང་བ་རྩོམ་དུས་སྔ་ཕྱིར་
གྲོང་སྡེའི་མིང་འགྱུར་བའམ། དེ་ཉིད་སྔ་དུས་ནང་ཆེན་དང༌། ཕྱིས་སུ་རི་བོ་
ཆེར་དབང་བའི་དུས་ཀྱི་འཕོ་འགྱུར་བྱུང་བ་ཡིན་ནམ་སྙམ་སྟེ་དཔྱད་པར་བྱའོ།།
ཕྱིས་ཀྱི་རྒན་རབས་དག་ནི། རི་བོ་ཆེའི་མངའ་ཁོངས་ཡོར་གཤིས་སུ་འཁྲུངས་
པ་མཐུན་པར་གླེང་བས། ཀརྨ་པའི་གདན་ས་ལྷ་སྟེང་དང་ཉེ་བའི་ས་ཆ་ཡོར་
གཤིས་སུ་ཡབ་སྦེ་དགེ་སྟོང་དཔོན་རི་ལུ་ཞེས་བྱ་བ་དཔའ་ཞིང་མཛངས་ལ་
རང་བཞིན་དྲང་བ། མདུན་མ་ལ་མཁས་ཤིང་ཕྱི་ཐག་སྲོང་བ། སྙིང་སྟོབས་ཆེ་
ཞིང་སྡིག་ལ་འཛེམས་པ་སོགས་ལྷ་ཆོས་མི་ཆོས་གང་ཐད་ནས་བསྔགས་འོས་
ཡོན་ཏན་དུ་མའི་རྒྱན་གྱིས་སྤྲས་པའི་དཔོན་རིགས་ཤིག་དང་། ཡུམ་ཨ་སྐྱིད་
ཅེས་ པ། ངོ༌ ཚ་ ཁྲེལ་ ཡོད་ ཀྱི་ གོས་ ཀྱིས་ བཀླུབས་ པ། བསྟན་ ལ་ དད་ ཅིང་
56 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
སེམས་རྒྱུད་བཟང་བ། སྙིང་བརྩེར་ལྡན་ཞིང་གཏོང་བའི་རྒྱན་གྱིས་མཛེས་པ་
སོགས་བུད་མེད་ཕལ་པའི་ངང་ཚུལ་ལས་འདས་ཤིང་ལེགས་ཡོན་ཕུན་སུམ་
ཚོགས་པའི་མཁའ་འགྲོའི་མཚན་དང་ལྡན་པ་ཞིག་གོ །དམ་པ་འདི་ཉིད་ཡུམ་
གྱི་ལྷུམས་སུ་ཞུགས་པའི་དུས་སྔ་ཕྱི་ཅི་རིགས་པར་ཡུམ་གྱི་མནལ་ལམ་དུ་རང་
གི་པང་ན་ཉི་མ་ཤར་བ་ཡང་ཡང་རྨིས་པ་དང་། ལྷུམས་སུ་ཞུགས་པ་ནས་ཡུམ་
ལ་སྔོན་མེད་པའི་ལུས་སེམས་བདེ་བས་ཁྱབ་པ་བྱུང་། དེ་ནས་བདག་ཅག་གི་
སྟོན་པ་ལྕགས་སྤྲེལ་ལ་འཁྲུངས་ཤིང་། ལྕགས་འབྲུག་ལ་མྱ་ངན་ལས་འདས་
ཚུལ་བསྟན་ནས་ལོ་ཉིས་སྟོང་ཉིས་བརྒྱ་དོན་དྲུག་འདས་ཤིང་ རྗེ་ཙོང་ཁ་པ་
དགུང་ལོ་སུམ་ཅུ་རྩ་དགུ་བཞེས་པ། རབ་བྱུང་བདུན་པའི་བགྲང་བྱ་དགུ་པ་ན་
ཚོད་ལྡན་ཞེས་པ་ཤིང་མོ་ཕག་གི་ལོ་ལ། ཁྱེའུ་མདོག་དཀར་ཤིང་དྲི་མ་མེད་པ་
གཟུགས་མཛེས་ཤིང་ལྟ་ན་སྡུག་པ། དཔྲལ་བའི་དབྱེས་ཆེ་ཞིང་སྨིན་མ་ལེགས་
པ༑ ཡན་ལག་དང་ཉིང་ལག་རྒྱས་ཤིང་དབང་པོ་གསལ་བ་བལྟ་བས་ཆོག་མི་
ཤེས་པ་ཞིག་འགྲོ་བའི་བསོད་ནམས་ཀྱི་མཐུ་ལས། རྣམ་པར་དག་པའི་ཡེ་
ཤེས་གཟུགས་ཅན་དུ་རྣམ་པར་རོལ་པ་སྐྱེ་བོ་ཡོངས་ཀྱི་འདྲེན་བྱེད་ཀྱི་ཡུལ་དུ་
ངོ་མཚར་བའི་ལྟས་དུ་མ་དང་བཅས་ཏེ་སྐུ་བལྟམས་པར་གྱུར་ཏོ།།
སྨྲས་པ། ཨེ་མ་ཡུམ་བཟང་གསེར་ལྡན་མ་ཡི་ལྟོར།།
རྒྱལ་སྲས་དཔྱིད་ཀྱི་དཔལ་ཡོན་སྦྲུམ་པ་ན།།
དེ་ཚེ་སྐལ་བཟང་དཔྱིད་ཀྱི་ཕོ་ཉ་དག །
མངོན་དགའ་རྒྱས་པའི་གར་གྱིས་གླུ་དབྱངས་ལེན།།
9
-57 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གང་ཚེ་མངལ་ཁུར་ཅན་གྱི་སྨིན་ལེགས་མ།།
སྔོན་མེད་བདེ་བས་ལུས་སེམས་ཚིམས་པ་ནི།།
ཚ་བའི་ལུས་ལ་གྲུ་ཆར་ཕོག་པ་འམ།།
དྲང་སྲོང་བསམ་གཏན་བདེ་ལ་ཞུགས་པ་བཞིན།།
དམ་ཆོས་འོད་སྣང་འབར་བའི་ནམ་མཁའི་མིག། །
མངལ་བཟང་ཆུ་འཛིན་རྒྱ་ལས་གྲོལ་བ་ན།། །
ས་འདིར་སྙིགས་ལྔའི་མུན་པ་སངས་སོ་ཞེས།།
རྒྱལ་དང་རྒྱལ་སྲས་ཚོགས་རྣམས་མགྲིན་གཅིག་གླེང་།།
ལས་ཉོན་པིར་གྱིས་བྲིས་མིན་ཟག་བྲལ་ཐུགས།།
མཛེས་སྡུག་ལང་ཚོའི་གཟུགས་སུ་རྣམ་རོལ་བ།།
འགྲོ་བའི་ལེགས་བྱས་དབང་གཞུའི་གུར་ཁང་དུ་།།
འདྲེན་བྱེད་པདྨའི་ཟེའུ་འབྲུར་རྨད་འདི་འཁྲུངས།།
དེ་ལྟར་འགྲོ་བའི་བསོད་ནམས་བ་ཀུ་ལ་ཡི་འདབ་བརྒྱ་མཆོག་གསུམ་
ཐུགས་རྗེའི་འགྲམ་ཆང་གཟེགས་མས་ཕྱེ་བ་ལས། མཛེས་སྐུའི་གེ་སར་སྙིང་
པོ་མངོན་དུ་གསལ་བར་གྱུར་པ་ན། ཁང་པའི་ནང་ཐམས་ཅད་འོད་ཟེར་གྱིས་
- 58 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
གང་བར་གྱུར་པས། དེ་གར་ཡོད་པའི་མི་རྣམས་ཀྱིས་སེམས་འཚབ་ནས་སུར་
སྤུ་ལ་མེ་སྤར་ཏེ་གཟའ་བྱུང་ཞེས་བརྗོད་ནས་བསྐྲད་པའི་ཁུལ་བྱས་ཀྱང་མ་
ཐུབ་ཅེས་གྲགས་སོ། །འདི་དང་ལྷུམས་སུ་ཞུགས་པའི་སྐབས་ཀྱི་རྨི་ལམ་དེ་
དག་ནི། ཤེར་ཕྱིན་གྱི་མདོ་ལས། བྱང་ཆུབ་སེམས་དཔའ་སེམས་དཔའ་ཆེན་
པོ་སྐྱེས་མ་ཐག་ཏུ་འཇིག་རྟེན་གྱི་སྣང་བས་བརྒྱན་པ་གང་ཞིག་དེ་དག་ཐམས་
ཅད་རྣམ་པར་འགྱུར་བ། གཡོ་བར་བྱེད་པ་གང་ཡིན་པ་དེ་ནི་སྐྱེ་བ་ཕུན་སུམ་
ཚོགས་པ་ཞེས་བྱའོ། །ཞེས་གསུངས་པ་ལྟར། མདོ་ཁམས་ཀྱི་ལྗོངས་འདིར་བློ་
བཟང་རྒྱལ་བའི་རིང་ལུགས་དྲི་མ་མེད་པ་འདི་ཉིད་ཉིན་མོ་ལྟར་གསལ་བར་
མཛད་པའི་སྔ་ལྟས་སུ་གོར་མ་ཆག་གོ །ལོ་གཅིག་གཉིས་ལ་གསུང་མ་བྱོན་
པས་ཡབ་ཡུམ་ཐུགས་མི་བདེ་ཙམ་ཡོད་པ་ལས། ཉིན་གཅིག་ཨ་མ་ཨ་མ་ཞེས་
གསུངས་པ་ན། ཡུམ་ཤིན་ཏུ་དགའ་ནས་སྐྱབས་འགྲོ་མང་དུ་བྱས། དེ་འཕྲལ་
ཡབ་ཀྱིས་གདན་དྲངས་ནས་ཁུ་བོ་ཚོགས་དཔོན་པའི་རྩར་ཕྱིན་པས། ཁུ་བོས་
ཁྱོད་གང་ནས་ཡིན་བྱས་པས། ང་རྒྱ་བལ་མཚམས་ནས་ཡིན་གསུངས། ཁྱོད་
ལ་ཅི་མིང་བྱས་པས། ང་ལ་ཤེས་རབ་བཟང་པོ་མིང་གསུངས། ཡབ་ལ་ཁུ་
བོས༑ འདི་ལ་མིང་དེ་བཏགས་པ་ཡིན་ནམ་དྲིས་པས། ཡབ་ཀྱིས་མིན་ལགས་
ཞུས༑ དེ་ནས་ཁུ་བོས་འདི་ཅི་ཡིན་མི་ཤེས་པས་རབ་བྱུང་གྱིས་ལ་མིང་ཡང་ཁོ་
རང་གིས་ཟེར་བ་ལྟར་ཤེས་རབ་བཟང་པོ་ཐོགས་གསུངས། ཡང་ཨ་མ་བག་
མར་བྱུང་དུས་ངས་སྒོ་ཐོད་དུ། བསྒུགས་ནས་བསྡད་ཡོད་གསུངས། རྒྱལ་སྲས་
གཞོན་ནུ་དེ་ནི་སྐུ་ན་ཕྲ་ཡང་སྔོན་གྱི་བག་ཆགས་བཟང་པོས་དབང་པོ་གསལ་
• 59



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞིང་ཡིད་གཞུངས་པ། རྒྱུད་འཇམ་ཞིང་དེས་པ། དད་པ་དང་སྙིང་རྗེ་ཆེ་བ། ང་
རྒྱལ་དང་ཁྲོ་བ་མེད་ཅིང་སེམས་ཅན་ལ་གནོད་འཚེ་མི་བྱེད་པ་སོགས་བྱིས་
པའི་སྤྱོད་ངན་གང་གི་དབང་དུ་ཡང་མི་འགྲོ་བ་ཞིག་ཡོད་ཅིང་། བྱིས་པ་གཞན་
དང་རྩེད་མོ་བྱེད་ཚེ་རང་ཉིད་བླ་མའི་ཚུལ་མཛད་ནས་གཞན་ལ་ཆོས་བཤད་
པའི་ཚུལ་དང༌། ཆབ་གཏོར་གཏོང་བའི་ཚུལ་སོགས་ཆོས་མཐུན་ཡ་རབས་ཀྱི་
སྤྱོད་པས་དུས་འདའ་བ་ཞིག་ལས་གཞན་བག་མེད་ཀྱི་རྩེད་མོ་མི་མཛད། ཕ་
མ་གཉེན་འདུན་རྣམས་ལ་ཞེ་ས་དང་། སྲི་ཞུ་སོགས་གུས་པ་ཆེ་ཞིང་། གཞན་
ལ་འཚེ་བ་དང་ཁྲོ་བ་དང་མ་གུས་པ་སོགས་ཡེ་མི་མཛད་པས། གཞན་རྒན་
གཞོན་ཀུན་གྱིས་ཡིད་དུ་འོང་ཞིང་སྙིང་ལྟར་གཅེས་པར་གྱུར་ཏོ།།
དེ་ནས་དགུང་ལོ་བདུན་པའི་ཚེ་ཉེ་དུ་རྣམས་ཀྱིས་གདན་དྲངས་ནས་
ཁྲོམ་མང་པོའི་ནང་དུ་ཀརྨ་པ་དེ་བཞིན་གཤེགས་པ་མཇལ་བར་བྱོན་པ་ན།
དམ་པ་འདི་ལ་ཆོས་རྗེ་ཀརྨ་པས་དྲི་བ་ཞིབ་མོར་མཛད་དེ་དགེ་བསྙེན་གྱི་སྡོམ་
པ་གནང་། མཚན་སྔར་བཞིན་ཤེས་རབ་བཟང་པོ་གནང་། འདི་ལ་གཅེས་
སྐྱོང་ལེགས་པོ་གྱིས་དང་སངས་རྒྱས་ཀྱི་བསྟན་པ་ལ་ཕན་ཐོག་པ་ཤིག་འོང་བ་
འདུག་གསུངས་ནས་ཉེ་དུ་རྣམས་ལ་བསླབ་བྱ་དང་ལུང་བསྟན་གནང་། བླ་མ་
བྱམས་ཆོས་པས་ཀྱང་། འདིས་མཐའ་འཁོབ་ཏུ་སངས་རྒྱས་ཀྱི་བསྟན་པ་ཉི་མ་
ལྟར་ གསལ་ བར་ མཛད་ པ་ འོང་། ཞེས་ ལུང་ བསྟན། དེ་ནས་ སྐུའི་ན་ཚོད་
འཕེལ་བ་ན་འཁོར་དང་ལོངས་སྤྱོད་ཕུན་སུམ་ཚོགས་པའི་མངའ་ཐང་འབྱོར་
ན་ཡང་། ཇི་སྐད་དུ་སྐྱེས་རབས་ལས། བཙོན་ར་འདྲ་བའི་ཁྱིམ་ལ་ནི། །ནམ་
- 60 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
ཡང་བདེ་བར་མ་སེམས་ཤིག །ཕྱུག་གམ་ཡང་ན་དབུལ་ཡང་རུང་། །ཁྱིམ་ན་
གནས་པ་ནད་དུ་ཆེ། །གཅིག་ནི་སྲུང་བས་ཉོན་མོངས་ལ། །གཉིས་ནི་འཚོལ་
བས་ཤ་ཐང་ངོ༌། །ཞེས་དང་། གལ་ཏེ་ཆོས་སྤྱོད་ཁྱིམ་གྱི་སོ་ནམ་འཆོར། །ཁྱིམ་
ལ་ཕྱོགས་ན་ཆོས་ཀྱང་ག་ལ་འགྲུབ། །ཆོས་ཀྱི་ལས་ནི་རབ་ཏུ་ཞི་བ་ཡིན།།
ཁྱིམ་གྱི་དོན་ནི་དྲག་ཤུལ་ཅན་གྱིས་འགྲུབ། །དེ་བས་ཆོས་དང་འགལ་བའི་
སྐྱོན་ ཡོད་ ཕྱིར། །བདག་ ལ་ ཕན་ འདོད་ སུ་ ཞིག་ ཁྱིམ་ ན་ གནས། །ཞེས་
གསུངས་པའི་དོན་ཐུགས་ལ་འཁྲུངས་ཏེ། འཁོར་བ་ནི་དུག་སྦྲུལ་གྱི་ཚང་ལྟར་
ཉེས་པ་ཀུན་གྱི་འབྱུང་གནས་སུ་མཐོང་བའི་ངེས་འབྱུང་གི་བསམ་པ་རྣམ་པར་
དག་པས་ཀུན་ནས་བསླང་སྟེ་རྒྱལ་བའི་བསྟན་པ་ལ་རབ་ཏུ་བྱུང་བར་རྩོམ་པ་
ན༑ ཡབ་ཡུམ་གཉིས་ཀྱིས་ཀྱང་མཐུན་རྐྱེན་སྦྱར་ནས། ཀརྨའི་ཆོས་སྡེར་སྡེ་
སྣོད་འཛིན་པ་དཀའ་བཞི་པ་རིན་ཆེན་དཔལ་བས་མཁན་པོ་དང་། ཆོས་རྗེ་
ཆོས་དཔལ་བཟང་པོས་སློབ་དཔོན་མཛད་ནས་དགེ་ཚུལ་གྱི་སྡོམ་པ་བཞེས་ཏེ་
ལྷག་པ་ཚུལ་ཁྲིམས་ཀྱི་བསླབ་པས་ཐུགས་ཀྱི་བུམ་བཟང་ཡོངས་སུ་གང་བར་
གྱུར་ཏོ།།
ཇི་ སྐད་ དུ། མཛོད་ལས། ཚུལ་ གནས་ ཐོས་ དང་ བསམ་ ལྡན་ པས།།
སྒོམ་པ་ལ་ནི་རབ་ཏུ་སྦྱོར། །ཞེས་གསུངས་པ་ལྟར། གཞི་ཚུལ་ཁྲིམས་རྣམ་
པར་དག་པ་ལ་གནས་ནས་ཐོས་བསམ་སྒོམ་གསུམ་ཡ་མ་བྲལ་བར་མཛད་
པར་ དགོངས་ཏེ། ཀརྨའི་ཆོས་གྲྭ་ཆེན་པོར། ཆོས་རྗེ་ཆོས་དཔལ་བཟང་པོ།
བྱམས་ཆོས་པ་འཇམ་དབྱངས་གྲགས་པ། དགེ་ལེགས་པ། རིན་ཆེན་རྒྱལ་བ་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སོགས་ལ་མདོ་སྔགས་ཀྱི་གསན་སྦྱངས་མཐའ་ཡས་པ་མཛད། ཁྱད་པར་དུ་
ཡང་སྤྱན་རས་གཟིགས་རྒྱལ་བ་རྒྱ་མཚོ། ཕག་མོ། ཆོས་སྐྱོང་བེར་ནག་བཅས་
ཀྱི་སྐོར་དང་། བརྟག་གཉིས། སྤྱོད་འཇུག །ཕར་ཕྱིན་སོགས་ལ་མཁས་པར་
སྦྱངས་ཤིང་ཕར་ཕྱིན་གྱི་ཊིཀ་ཆུང་ཞིག་ཀྱང་བརྩམས། དེ་ནས་ཁུ་བོ་ཀརྨའི་
ཚོགས་ དཔོན་ པས། ཁང་ ཞིང་། ལྷ་ རྟེན། འཇའ་ ས། འཇའ་ ལྕེ་ སོགས་ ཀྱི་
དཀར་ཆག་རྣམས་བསྟན་ནས་འདི་དག་གི་བདག་པོ་གྱིས་གསུངས་པས།
འདི་ཚོས་ཅི་བྱེད། དེ་བས་ང་རང་དབུས་སུ་འགྲོ་ནས་ཆོས་ལེགས་པོ་ཞིག་
སློབ་ནས་ས་སྟེང་གི་ཆོས་རྗེ་ཞིག་བྱེད་པ་དགའ་གསུངས་ནས་དབུས་སུ་བྱོན།
འདི་ཡི་ལོ་ཚིགས་ལ། སངས་རྒྱས་བཟང་པོས་མཛད་པའི་རྣམ་ཐར་དུ་དགུང་
ལོ་ཉེར་གསུམ་གྱི་གོང་ལ་དབུས་ཕྱོགས་སུ་ཕེབས་ཞེས་གསུངས་པ་ཉེར་
གསུམ་ལ་ཡིན་ན་མེ་མོ་བྱ་ཡི་ལོར་ཡིན་དགོས་འདུག་ཀྱང་། ཉེར་གསུམ་གྱི་
སྔ་རོལ་ལ་ཡིན་ན་ངེས་པ་མ་མཆིས་ཤིང་། ཡང་རྣམ་ཐར་དེར་དབུས་སུ་ལོ་
བཅུ་གཅིག་ལ་བཞུགས་པ་དང༌། མེ་རྟ་ལོར་ཁམས་སུ་ཕེབས་ཚུལ་འཁོད་
འདུག་ཅིང་། བསྟན་རྩིས་སུ་ཐམས་ཅད་མཁྱེན་པ་དགེ་འདུན་གྲུབ་པ་རྗེ་རིན་
པོ་ཆེའི་ཞབས་ལ་གཏུགས་པ་དང་། བྱང་སེམས་རིན་པོ་ཆེ་དབུས་སུ་ཕེབས་
པ་གཉིས་ཤིང་མོ་ལུག་གི་ལོར་ཡིན་ཚུལ་འཁོད་འདུག་པས། དགུང་ལོ་ཉེར་
གཅིག་བཞེས་པ་རབ་བྱུང་བདུན་པའི་མྱོས་བྱེད་ཅེས་པ་ཤིང་མོ་ལུག་གི་ལོར་
དབུས་འགྱུར་ཆོས་ཀྱི་ཞིང་སར་ཕེབས་པར་མངོན་ནོ།།
- 62 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
དེས་ན་རི་བོ་དགའ་ལྡན་བཏབ་ནས་ལོ་དྲུག་འདས་པ་ཤིང་ལུག་ལ་བྱང་
སེམས་ཤེས་རབ་བཟང་པོ་དབུས་སུ་ཕེབས། དེའི་ཕྱི་ལོ་མེ་སྤེལ་ལ་བཀྲ་ཤིས་
དཔལ་ལྡན་གྱིས་འབྲས་སྤུངས་བཏབ། དེ་ནས་ལོ་གསུམ་འདས་པ་ས་ཕག་
ལ་བྱམས་ཆེན་ཆོས་ རྗེས་སེ་ར་ཐེག་ཆེན་གླིང་བཏབ་བོ། དེ་ལྟར་དབུས་སུ་
ཕེབས་ནས་ཇོ་གདན་དགེ་འདུན་སྒང་གི་མཁན་པོ་བསོད་ནམས་རིན་ཆེན་
པས་མཁན་པོ་དང་། བཤེས་གཉེན་ཆེན་པོ་རྩེས་ཐང་ཤཱཀྱ་སངས་རྒྱས་པས་
ལས་སློབ། འདུལ་འཛིན་རིན་ཆེན་པས་གསང་སྟོན་མཛད་ནས་དགེ་འདུན་
གྲངས་ཚང་བའི་སྤྱན་སྔར་ཁ་ཆེ་པཎ་ཆེན་ནས་བརྒྱུད་པའི་བསྙེན་རྫོགས་ཀྱི་
སྡོམ་པ་མནོས་ཏེ་ལྷར་བཅས་འགྲོ་བའི་བསོད་ནམས་ཀྱི་དཔལ་དུ་གྱུར་ཏོ།། -
སྨྲས་པ།
མཁས་ཤིང་གྲུབ་པའི་དབང་ཕྱུག་ངང་མོའི་ཁྱུ།།
མདོ་སྔགས་ཆོས་ལ་དགྱེས་དགུར་རོལ་པའི་གནས།།
དབུས་འགྱུར་ཆོས་ཀྱི་ཞིང་ས་པདྨའི་མཚོར།།
ངང་པའི་རྒྱལ་པོ་བཞིན་དུ་བདེ་བར་གཤེགས།།
མགོན་ཁྱོད་བཟང་པོའི་བག་ཆགས་ཡོངས་གོམས་པས།།
འཁོར་བའི་ཕུན་ཚོགས་གློག་གི་གར་མཁན་དང་།།
སྲིན་མོའི་བསླུ་བྲིད་ལྟ་བུར་མཐོང་ཙམ་གྱིས།།
མི་རྟག་ཀུན་ཉོན་རང་མཚང་རྗེན་པར་གཟིགས།།
- 63 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རྣམ་དག་ངེས་འབྱུང་བསམ་པའི་གྲུར་ཞུགས་ཏེ། །
འདུལ་འཛིན་བཤེས་གཉེན་དེད་དཔོན་ལ་བརྟེན་ནས།།
འདུལ་བ་རྒྱ་མཚོའི་སྙིང་པོ་གཅེས་པའི་ནོར།། །
སྤོང་བདུན་ཁྲིམས་ཀྱི་ནོར་བུ་ལག་རྩེར་སོན།།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། ན་
དེ་ནས་གསང་ཕུ་དང་རི་བོ་དགེ་ལྡན་དང་། དཔལ་ལྡན་འབྲས་སྤུངས་
སོགས་ཆོས་སྡེ་རྣམས་སུ་ཕེབས་ནས། མཁས་གྲུབ་དུ་མའི་སྤྱན་སྔར་མདོ་
སྔགས་ཀྱི་གཞུང་ལ་གསན་སྦྱང་དཔག་ཏུ་མེད་པ་མཛད། ཁྱད་པར་དུ་འཇམ་
མགོན་ཙོང་ཁ་པ་ཆེན་པོའི་དྲུང་དུ་བྱང་ཆུབ་ལམ་རིམ་ཆེན་མོ་དང༌། དབུ་མ་
འཇུག་པ། དཔལ་གསང་བ་འདུས་པའི་འགྲེལ་པ་སྒྲོན་གསལ་མཆན་དང་
བཅས་པ། བཤད་ རྒྱུད་ འགའ་ ཞིག །རིམ་ ལྔའི་ ཁྲིད་ རྒྱས་ པ། སྦྱོར་བ་ཡན་
ལག་དྲུག་གི་ཁྲིད་རྒྱས་པ། དུས་འཁོར་འགྲེལ་ཆེན་དྲི་མེད་འོད་ཀྱི་བཤད་པ་
ཞིབ་ཁྲིད། བདེ་མཆོག་དང་ནཱ་རོ་ཆོས་དྲུག་སོགས་མདོ་སྔགས་ཀྱི་ཆོས་མང་པོ་
དང་༑ ལྷག་པར་དུ་རྗེ་འདི་དང་དགེ་འདུན་གྲུབ་པ་གཉིས་ལ་ཚད་མའི་བཤད་
པ་ནན་ཏན་ཆེན་པོ་མཛད་དེ། ཁྱོད་གཉིས་ཀྱིས་ཚད་མ་འདི་ལ་འཆད་ཉན་
ནན་ཏན་ཆེ་བ་རེ་མཛོད་གསུངས་པས། ཁོང་རྣམ་གཉིས་ཀྱང་ལུས་ཀྱི་བ་སྤུ་
ལྡང་བ་དང་། མཆི་མ་འཁྲུགས་པ་ཙམ་གྱི་ངེས་ཤེས་དྲག་པོ་སྐྱེ་བ་བྱུང་། དེ་
སྐབས་དགེ་འདུན་གྲུབ་པའི་རྨི་ལམ་དུ། རྗེ་རིན་པོ་ཆེ་ཁྱུང་གཅིག་ཏུ་གྱུར་ནས་
- 64 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
ནམ་མཁར་འཕུར་བ་ལ། ཤེས་ རབ་བཟང་པོ་དང༌ ཁོང་རྣམ་གཉིས་རྒོད་
གཉིས་སུ་གྱུར་ནས་ཁྱུང་གི་གཤོག་པ་གཉིས་སུ་བཀྲབ་པ་རྨིས་གསུངས་པས།
དེ་ནི་རྗེ་བླ་མའི་བསྟན་པ་སྤྱི་དང༌། ཚད་མའི་འཆད་ཉན་དེ་གཙང་དང་ཁམས་
ཀྱི་ཕྱོགས་སུ་ཁོང་རྣམ་གཉིས་ཀྱིས་དར་ཞིང་རྒྱས་པར་བྱེད་པའི་ལུང་བསྟན་
དང་སྔ་ལྟས་སུ་མངོན་ནོ།།
རྒྱལ་ཚབ་ཆོས་རྗེའི་དྲུང་དུ་བྱམས་ཆོས་རྣམས་དང་། དབུ་མ་རིགས་
ཚོགས༑ འཇུག་པ་རྩ་འགྲེལ། རྣམ་འགྲེལ། མངོན་པ་ཀུན་བཏུས། དྲང་ངེས་
རྣམ་འབྱེད། གསང་བ་འདུས་པའི་ཁྲིད་དང༌། སྦྱོར་དྲུག་གི་ཁྲིད་ལ་སོགས་
པའི་ཆོས་མང་དུ་གསན། ཆོས་རྗེ་འདུལ་འཛིན་རིན་པོ་ཆེའི་དྲུང་ནས། ལམ་
རིམ༑ འདུལ་བ་རྩ་འགྲེལ་བསླབ་བྱ། རྩ་ལྟུང་རྣམ་བཤད། བདེ་མཆོག་གི་
རྫོགས་རིམ། རྩ་རྒྱུད་ཀྱི་ཊིཀྐ། སྔགས་བཏུའི་རྗེས་གནང་ལ་སོགས་པ་མང་དུ་
གསན༑ བྱམས་ཆེན་ཆོས་རྗེའི་དྲུང་དུ། གཤེད་དམར་ལྷ་ལྔ་དང་། ཚེ་དཔག་
ལྷ་དགུའི་དབང་། སོར་འབྲང་མ། གདུགས་དཀར། རྣམ་རྒྱལ་མ། ཤ་ཝ་རི།
འོད་ཟེར་ཅན། རྣམ་ཐོས་སྲས་སོགས་དབང་ལུང་རྗེས་གནང་དང་བཅས་པ་
གསན་༑ དར་ བཟང་ བ་ ལ། ལམ་ རིམ། ཚུལ་ ཁྲིམས་ ལེའུ། དྲང་ ངེས་ རྣམ་
འབྱེད་༑ རྩ་ ལྟུང་ རྣམ་ བཤད། མི་ བསྐྱོད་ རྡོ་ རྗེའི་ དབང་། མངོན་ དཀྱིལ།
བསྐྱེད་རྫོགས། འཇིགས་བྱེད་ ཀྱི་ དབང་ དང༌། མངོན་དཀྱིལ་ལ་སོགས་ པ་
གསན༑ ཤར་པ་རིན་ཆེན་རྒྱལ་མཚན་ལ། འཇམ་རྡོར་གྱི་དབང་དང་། རིམ་
ལྔ༑ བདེ་མཆོག་གི་རྫོགས་རིམ་ལ་སོགས་པ་གསན། གནས་བརྟན་བཟང་
65 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྐྱོང་བ་ལ། གསང་འདུས་མི་བསྐྱོད་པའི་དབང་དང་། མགོན་པོ་ཕྱག་དྲུག་
པའི་རྗེས་གནང་སོགས་གསན། ཧོར་སྟོན་ནམ་མཁའ་དཔལ་ལ། དམར་ནག་
གཉིས་ དང༌། འཁོར་ ལོ་ ཆེན་ པོའི་ དབང་། འདོད་འཇོ་ རྣམས་ གསན། ཆོས་
རིན་ པ་ལ། རྒྱུད་ བླ་ མ། རིན་ཆེན་ཕྲེང་བ། སྒོམ་ རིམ་གསུམ། ས་པཎ་ གྱི་
བཀའ་འབུམ་སོགས་གསན། གཞན་ཡང་སེམས་དཔའ་ཆེན་པོ་ཀུན་བཟང་
བ༑ འཇམ་དབྱངས་བཀྲ་ཤིས་དཔལ་ལྡན། མཁྱེན་ རབ་ གྲགས་བཟང་བ།
རྒྱན་ཚུལ་བ། རབ་མཆོག་པ་སོགས་མཁས་ཤིང་གྲུབ་པའི་དབང་ཕྱུག་ལུང་
དང་རྟོགས་པའི་ཡོན་ཏན་གྱི་མཛོད་འཛིན་པ་མང་པོའི་ཞབས་ལ་གཏུགས་ཏེ།
མདོ་རྒྱུད་དགོངས་འགྲེལ་དང་བཅས་པའི་གཞུང་ལུགས་རྒྱ་མཚོ་ལྟ་བུའི་ཁྲིད་
ལུང་མན་ངག་ཐམས་ཅད་དང༌། རྒྱུད་སྡེ་རྒྱ་མཚོའི་དབང་དང༌། རིམ་གཉིས་
ཀྱི་ཟབ་ཁྲིད། ལུང་མན་ངག་སོགས་ལ་གསན་སྦྱངས་མཐར་ཕྱིན་པ་མཛད་དེ།
མདོ་སྔགས་ཀྱི་གཞུང་ལུགས་མཐའ་དག་ལ་གཞན་དྲིང་མི་འཇོག་པའི་རྣམ་
དཔྱོད་ཀྱི་རྩལ་ཡོངས་སུ་རྫོགས་པར་གྱུར་ཏོ། །
མཁས་གྲུབ་ཆེན་པོ་ལྕང་སྐྱ་རོལ་ པའི་ རྡོ་ རྗེས། དེ་ ལྟར་ ཐོས་བསམ་
གནད་དུ་ལེགས་སོང་ན། །དེ་ཉིད་སྒོམ་དང་ཉམས་ལེན་གཙོ་བོ་ཡིན། །ཐོས་
བསམ་སྒོམ་གསུམ་ཅིག་ཆར་བྱུང་བས་ན། །ཚེགས་མེད་ལམ་གྱི་རྟོགས་པ་
རྙེད་པར་འགྱུར། །རྒྱ་བོད་མཁས་པའི་སྐྱེ་བོ་ཕལ་མོ་ཆེས། །མཚམས་དང་
འདག་ སྦྱར་ གཅིག་དྲིལ་མ་མཛད་ ཀྱང་། །འཆད་རྩོད་རྩོམ་ པའི་ མཛད་ པ་
མཛད་ བཞིན་ པར། །ས་ ལམ་ རྟོགས་ པ་ ཕུལ་ བྱུང་ རྙེད་ ལ་ ལྟོས། །ཞེས་
66 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
གསུངས་པ་ལྟར། ཐོས་བསམ་སྒོམ་གསུམ་ཡ་མ་བྲལ་བར་གཅིག་གྲོགས་སུ་
གཅིག་འཁྱེར་བའི་ཇོ་བོ་བཀའ་གདམས་པའི་རྣམ་ཐར་གཙང་མ་བདག་གིར་
བཞེས་ཏེ། སྡེ་སྣོད་གསུམ་དང་བསླབ་པ་གསུམ་སོགས་ལུང་རྟོགས་ཀྱི་ཡོན་
ཏན་མ་ལུས་པས་ཐུགས་ཀྱི་ཡོལ་གོ་གཏམས་པས་རྒྱལ་བསྟན་ཡོངས་ཀྱི་
བདག་པོར་མངོན་པར་བཞེངས་སོ།།
སྨྲས་པ།
སྙིང་སྟོབས་འགྲན་ཟླ་བྲལ་བའི་རྒྱལ་སྲས་ཁྱོད།།
བཤེས་གཉེན་བསྟེན་དང་དམ་ཆོས་འཚོལ་བ་ལ།།
རྒྱལ་སྲས་རྟག་ཏུ་ངུ་དང་ནོར་བཟང་བཞིན།།
ནམ་ཡང་ངོམས་པ་མེད་པའི་བརྩོན་འགྲུས་ཀྱིས།།
མདོ་སྔགས་ཆོས་ཀྱི་སྲིད་ལ་དབང་བསྒྱུར་བའི།།
ཆོས་ཀྱི་རྒྱལ་པོ་བློ་བཟང་གྲགས་པའི་དཔལ།།
རྣམ་དཔྱོད་རྩལ་རྫོགས་རྣམ་དག་ལུང་གིས་ཕྱུག།
མཁས་ཤིང་གྲུབ་པའི་དབང་ཕྱུག་རྒྱལ་ཚབ་རྗེ།།
དགེ་ལེགས་དཔལ་བཟང་བྱམས་ཆེན་ཆོས་ཀྱི་རྗེ།།
ལ་སོགས་བཤེས་གཉེན་དམ་པའི་ཞལ་སྒོ་ལས།།



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འོངས་པའི་མདོ་སྔགས་ཆོས་ཀྱི་ཨ་མྲྀ་ཏ།།
ཉམས་པ་མེད་པར་ཞལ་དུ་གསོལ་བར་མཛད།།
དེ་ཚེ་ཁྱེད་ཐུགས་དབྱིག་འཛིན་ལྟོར།། །
ཐེག་གསུམ་དམ་ཆོས་ཆུ་ཀླུང་འབུམ།།
ལུས་པ་མེད་པར་རབ་འཁྱིལ་ཡང་།།
ད་དུང་ངོམས་པའི་སྐབས་མ་མཆིས།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།
དེ་ནས་སེ་ར་ཐེག་ཆེན་གླིང་དུ་ཆོས་ཀྱི་ཁྲི་ལ་ཆོས་རྗེ་དར་རྒྱས་བཟང་པོ་
བཞུགས་པའི་སྐབས་སུ། ཁོང་ཟུར་ཆོས་པ་མཛད་ནས་ལོ་ཤས་སུ་བདག་ཉིད་
ཆེན་པོ་འདིས་མཁས་མང་རྒྱ་མཚོ་ལྟར་འདུས་པ་ལ་མདོ་སྔགས་ཟབ་རྒྱས་ཀྱི་
ཆོས་འཁོར་བསྐོར་བས། དམ་པ་འདིའི་དྲི་མ་མེད་པའི་རྣམ་དཔྱོད་ཀྱི་རྩལ་
དང་༑ གཞུང་གི་དཀའ་བའི་གནས་རྣམས་གཏན་ལ་འབེབས་ཚུལ་ཁྱད་པར་
དུ་འཕགས་པས་མཁས་པ་རྣམས་ཤིན་ཏུ་དགྱེས་པ་བསྐྱེད་ཅིང་ངོ་མཚར་བར་
གྱུར་ཏོ། །
དེ་ནས་སྐབས་ཤིག་ན་ རྗེ་འདིའི་ཐུགས་དགོངས་ལ། རང་གི་འཁྲུངས་
ཡུལ་ཀརྨའི་ཕྱོགས་སུ་ཕེབས་ཏེ་ཚུལ་ཁྲིམས་རྣམ་པར་དག་པ་ལ་གནས་ནས་
ལྟ་སྤྱོད་གཙང་བའི་རིང་ལུགས་རྣམ་དག་གཅིག་སྤེལ་ན་བསྟན་པ་དང་སེམས་
ཅན་ ལ་ ཕན་ཐོགས་རྒྱ་ཆེན་པོ་འབྱུང་ ངམ་ དགོངས་ པ་ཞིག་བྱུང་བས། དེ་
- 68 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
འཕྲལ་ཀུན་མཁྱེན་བྱང་ཆུབ་འབུམ་གྱིས་མངོན་ཤེས་ཀྱིས་མཁྱེན་ནས། སྔར་
འདྲིས་ཟབ་མེད་ཀྱང་བྱང་སེམས་ཆོས་ རྗེ་འདི་གདན་དྲངས། ཞབས་ཏོག་
བཟང་པོ་ཕུལ། སྣམ་བུ་དང༌། དབུ་ཞྭ་ཞིག་གནང་ནས། འཕྲོས་གཞན་གང་
ཡང་མེད་པར་ཁྱེད་མགྱོགས་པོར་ཁམས་ཕྱོགས་སུ་ཕེབས་རྒྱུ་ཡིན་འདུག་པས་
ཁམས་ཕྱོགས་ཀྱི་བསྟན་པ་ལ་གང་ཕན་མཛོད་གསུངས། བྱང་སེམས་པ་ཁོང་
གི་ཐུགས་ལ། ག་རེ་ང་ཁམས་ཕྱོགས་སུ་མགྱོག་པར་འགྲོ་བའི་སྐད་ཆ་ཅི་ཡང་
མེད་པ་ལ་ཁོང་གིས་འདི་ལྟར་གསུངས་པ། ང་འདིར་བསྡད་པ་མི་འཐད་པ་
ཡིན་ནམ་གང་ལྟར་རྒྱལ་ཚབ་རིན་པོ་ཆེར་ཞུས་ན་རེ་ཞིག་བཤོལ་མཛད་ཨེ་
ཡོང་དགོངས་ནས། དགའ་ལྡན་དུ་ཕེབས་ཏེ་རྒྱལ་ཚབ་རིན་པོ་ཆེར་གནས་
ཚུལ་ ཞུས་ པས། བཤོལ་ ལྟ་ ཅི། ཁྱོད་ ཁམས་ ཕྱོགས་ སུ་ འབྱོན་ པ་ ཤིན་ཏུ་
ལེགས༑ ཁམས་ཕྱོགས་སུ་རི་བོ་ཞེས་གྲགས་པ་དེའི་ཉེ་སྐོར་གཅིག་ན། ཁྱོད་
ཀྱི་གདུལ་བྱ་དང༌། འཕྲིན་ལས་ཆེན་པོ་འོང་བ་ཡོད་གསུངས་ནས་ལུང་བསྟན་
ཅིང་༑ དངོས་ པོའི་ ཕེབས་ རྫོང་ ཡང་ རྒྱ་ཆེར་གནང་ བས་ ཁམས་ ཕྱོགས་ སུ་
ཕེབས་རྒྱུར་ཐུགས་ཐག་བཅད། ཕྱིས་ཁོང་གི་སྙན་གྲགས་ཐོས་པའི་ཚེ། ཚ་བ་
བྱང་འབུམ་པའི་གྲྭ་སློབ་ཚོས། བླ་མ་བྱང་འབུམ་པས་དེ་དུས་མངོན་ཤེས་
མཛད་སོང་ཟེར་སྐད། བྱང་འབུམ་པ་ནི་སེ་ར་སྨད་པ་བཙུན་མཁན་དེ་ཡིན་ནོ།།
དུས་ དེ་ སྐབས་ སུ་ ཁམས་ ཕྱོགས་ འདིར་ བསྟན་ པ་ ཉམས་ དམན་གཟུགས་
བརྙན་ཙམ་དུ་གྱུར་པ་ལ། རྗེ་འདིས་བསྟན་པའི་རྩ་བ་འདུལ་བསྟན་རིན་པོ་ཆེ་
འཕེལ་རྒྱས་ཡུན་གནས་ཡོང་བའི་རྟེན་འབྲེལ་བསྒྲིགས་པར་དགོངས་ཏེ། རྫོང་
69 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
ཕྱིའི་ བྱམས་མགོན་ ལ་ ཆོས་ གོས་རྣམ་གསུམ། འཁར་ གསིལ་ ལྷུང་བཟེད་
སོགས་དགེ་སྦྱོང་ལ་འོས་པའི་ཡོ་བྱད་དང་། གཞན་ཡང་མཆོད་པ་རྒྱ་ཆེན་པོ་
ཕུལ་ནས་བསྟན་པ་དང་སེམས་ཅན་ལ་ཕན་པའི་སྨོན་ལམ་དང་ཐུགས་བསྐྱེད་
རྒྱ་ཆེན་པོ་མཛད། དེ་བཞིན་དུ་ཇོ་ཤཀ་རྣམ་གཉིས་སོགས་རྟེན་བྱིན་རླབས་
ཅན་ཐམས་ཅད་ལ་མཇལ་ཁ་དང་མཆོད་འབུལ་གསོལ་འདེབས། སྨོན་ལམ་
ཡང་ དག་ པ་ གནང་། དེ་ལྟར་དབུས་སུ་ལོ་བཅུ་ གཅིག་ཙམ་བཞུགས་ པར་
མངོན།།
དེ་ནས་ རྗེ་ འདི་ཉིད་དགུང་ལོ་སུམ་ཅུ་རྩ་གཉིས་བཞེས་པ་ རབ་བྱུང་
བདུན་པའི་ཟིལ་གནོན་ཞེས་པ་མེ་ཕོ་རྟ་ཡི་ལོར་མདོ་ཁམས་སུ་རིམ་པར་ཕྱག་
ཕེབས༑ དེ་ནས་རི་བོ་ཆེར་ཕེབས་པའི་སྔ་ནུབ་ཏུ་རི་བོ་ཆེའི་ཆོས་རྗེ་མི་གཡོ་
མགོན་པོའི་ནམ་སྟོད་གཟིམ་ལམ་དུ། བདེ་གཤེགས་ཕག་མོ་གྲུ་པ་འབྱོན་གྱི་
ཡོད་ཟེར་ནས་རི་བོ་ཆེའི་གླིང་པ་ཀུན་འུར་བ་ལ། དགེ་སློང་བརྒྱ་རེ་བཞིར་
འབྲེལ་བ་གཅིག་དང་དཔོན་སློབ་བདུན་བྱོན་པ་རྨིས་པ་དང་། ཡང་ཐོ་རངས་
ལ་བྱང་སེམས་པ་འབྱོན་གྱིན་ཡོད་ཟེར་བ་རྨིས་པས། ཕྱི་ནངས་དཔོན་སྒོམ་ལ་
དེ་རིང་འདིར་བྱ་བྲལ་དགེ་སློང་གི་ཚུལ་གང་བྱུང་ན་ཕག་མོ་གྲུ་པའི་སྐྱེ་བ་ཡིན་
འདུག་པས། ང་རང་གིས་མཇལ་འཕྲད་བྱེད་དགོས་གསུངས། དེ་ནས་ཉི་དྲོས་
ཙམ་ན་བྱང་སེམས་པ་དཔོན་སློབ་བདུན་ཕེབས་བྱུང་བར། མདང་ནུབ་ཀྱི་རྨི་
ལམ་ཇི་ལྟ་བ་བཞིན་འདུག་པས་བདེ་གཤེགས་ཕག་མོ་གྲུ་པ་ཡིན་པར་ཐེ་ཚོམ་
མེད་ གསུངས་ནས་བཀུར་བཟོས་ཆེན་པོས་གཟིམ་ ཁང་དུ་གདན་དྲངས་ཏེ་
- 70 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
བསྙེན་བཀུར་བཟང་པོ་དང་བཅས་ཆོས་ཀྱི་བཀའ་དྲིན་ནོད་པར་མཛད་དོ།།
དེ་ནས་རིམ་བཞིན་ཆབ་མདོའི་ལ་གོང་ཕྱོགས་སུ་ཕེབས་པར་གྲགས་སོ།།
དེ་ཡང་བདག་ཉིད་ཆེན་པོ་འདིའི་ཐུགས་དགོངས་ལ། མདོ་ལས། མང་
དུ་ཐོས་པ་ནགས་ཀྱི་ནང་དག་ཏུ། །ལང་ཚོ་ཡོལ་བ་རྣམས་ཀྱིས་གནས་པ་བདེ།།
ཞེས་དང༌། སྐྱེས་རབས་ལས། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །
སྐྱེ་ བའི་ རྫོང་ ལས་ ཚེགས་ ཆུང་ ཐར་ བར་ འགྱུར། ཞེས་ གསུངས་ པ་ ལྟར།
འཕགས་ པའི་ རིགས་བཞི་དང་དགེ་སྦྱོང་གི་ཆོས་བཞི་ལ་གནས་ནས་འདུ་
འཛིའི་དབེན་པའི་གནས་སུ་སྡོམ་གསུམ་རྣམ་པར་དག་པའི་ངང་ནས། མདོ་
སྔགས་ཀྱི་ལམ་ཡོངས་སུ་རྫོགས་པར་ཉམས་ལེན་ཆུ་བོའི་རྒྱུན་ལྟར་བསྐྱངས་
ཏེ་སྒྲུབ་པ་སྙིང་པོར་མཛད་པའི་འདུན་པ་ལྡོག་མེད་དུ་འཁྲུངས་པའི་ཤུགས་
ཀྱིས་གནས་ངེས་མེད་རྣམས་སུ། རྩྭའི་སྤྱིལ་བུ་དང་། བྲག་ཕུག་ལ་སོགས་
པར་འཚོ་བ་ ཕལ་ཆེར་བསོད་སྙོམས་ཙམ་ལ་བརྟེན་ནས་འཇིག་རྟེན་ཆོས་
བརྒྱད་དང་མཚམས་བཅད་ནས་སྒྲུབ་པ་ལ་གཞོལ་བར་མཛད། དེ་ཡང་ལ་
གོང་དང་། རོབ་སྟོད་སྨད་དང་། ཝ་མེ་ཁ་སོགས་སུ་ཡུན་རིང་བཞུགས་པས་ཝ་
མེ་ཁ་དང་། ལ་གོང་བཅས་ཀྱི་སྒྲུབ་ཕུག་འགའ་རེ་ལ་ད་ལྟའང་བྱང་སེམས་
ཕུག་པ་ཞེས་མིང་དུ་ཆགས་པ་ཡོད་དོ། །དམ་པ་འདི་ཉིད་གང་དུ་ཕེབས་ཤིང་
བཞུགས་ནའང་། གཞན་གྱི་ངོ་སྲུང་དང་། འདུ་འཛིའི་གཡེང་བ། རྙེད་བཀུར་
སྙན་ གྲགས། འཁོར་ དང་ ལོངས་ སྤྱོད་ དོན་ དུ་ གཉེར་ བ་ སོགས་ གཏན་ མི་
མཛད་ པར། ཐུགས་རྒྱུད་ བྱམས་པ་དང་ སྙིང་ རྗེས་བརླན་ཞིང་། སྤྱོད་པ་ཞི་
-
L-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དུལ་བག་ཡོད་དང་ལྡན་པས། སྐྱེ་བོ་སུ་འདྲ་ཞིག་གིས་སྐུ་མཇལ་བ་དང༌།
གསུང་ཐོས་པ་ཙམ་གྱིས་ཡིད་ཀྱི་གདུང་བ་ཞི་ཞིང་དགའ་ལྷང་ལྷང་གི་ངང་ནས་
དྲེགས་པའི་བརྟུལ་ཞུགས་དོར་ཏེ་ཞབས་ལ་སྤྱི་བོས་འདུད་ནས་རང་རང་གི་
འབྱོར་འཁོས་དང་བསྟུན་པའི་མཆོད་པས་བསྙེན་བཀུར་བ་ལྷུར་བྱེད་དོ།།
འདི་དག་ནི་འཇམ་མགོན་ཙོང་ཁ་པ་ཆེན་པོས། སྐྱེ་དགུའི་དབུས་ན་ལྷུན་པོ་ལྟ་
བུར་བརྗིད། །སྟོབས་ ཀྱིས་ སྡིག་ པ་མེད་ པར་ འགྲོ་ཀུན་འདུད། །ཅེས་དང༌།
ཕར་ཕྱིན་བསྡུས་པ་ལས། རྐང་པས་བཀྲ་ཤིས་གྱུར་པའི་རྡུལ་དག་ཀྱང་། །སྤྱི་
གཙུག་དམ་པས་བླངས་ཤིང་ལྷ་དང་མིས། །ཕྱག་འཚལ་མགོས་གཏུགས་ཐོབ་
པ་ ཀུན་ཏུ་འཁྱེར། །དེ་ ཕྱིར་ ཚུལ་ ཁྲིམས་ དཔལ་ལྡན་ རིགས་ མཆོག་ ཡིན།།
ཞེས་གསུངས་པ་ལྟར། ཚུལ་ཁྲིམས་རྣམ་པར་དག་པའི་མཐུ་ལས་བྱུང་བར་
འཁུམས་སོ། །
ཇི་སྐད་དུ། ཚིགས་སུ་བཅད་པ་བརྒྱ་པ་ལས། དམ་པ་རིང་ན་གནས་
གྱུར་ཀྱང་། །ཕོ་ཉ་ཡོན་ཏན་ཉིད་ཀྱིས་བྱེད། །ཅེས་དང༌། ས་པཎ་གྱིས། ཡོན་
ཏན་ལྡན་ན་སྐྱེ་བོ་ཀུན། །མ་བསྡུས་པར་ཡང་རང་ཉིད་འདུ། །ཞེས་གསུངས་
པ་ལྟར། མེ་ཏོག་པདྨའི་ཚལ་ལ་བུང་བའི་ཚོགས་རང་དབང་མེད་པར་འདུ་བ་
ལྟར༑ དམ་པ་འདི་ཉིད་ཀྱི་མཁས་བཙུན་བཟང་པོའི་གྲགས་སྙན་ལྷོ་ཡི་དྲི་
བསུང་ཕྱོགས་བརྒྱར་འཐུལ་བས། རྒྱང་ཐག་ཧ་ཅང་རིང་བའི་གནས་རྣམས་
ནས་ཀྱང་། ཆོས་ལ་འདུན་པའི་སྐྱེ་བོ་ཕོ་མོ་དང༌། མཆོད་པའི་རྫས་སུ་བསྙེན་
བཀུར་བའི་ནོར་ལོངས་སྤྱོད་དཔག་ཏུ་མེད་པ་དབྱར་དུས་ཀྱི་སྤྲིན་བཞིན་དུ་
- 72 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
འདུས་པར་གྱུར་ཅིང༌། དྲུང་དུ་བཅར་བའི་སྐྱེ་བོ་སེར་སྐྱ་མཆོག་དམན་མཐའ་
དག་ལ་སོ་སོའི་ཁམས་དང་མོས་པ་དབང་པོའི་རིམ་པར་འཚམ་པའི་དམ་པའི་
ཆོས་ཀྱི་བགོ་སྐལ་བསྩལ་ཏེ་ཐར་པའི་ས་བོན་བསྐྲུན་པར་མཛད་པས། རྒྱུན་དུ་
རྗེས་སུ་འབྲང་བའི་བུ་སློབ་ཀྱང་རིམ་བཞིན་འཕེལ་བར་གྱུར་ཏེ་དབྱར་གྱི་རྒྱ་
མཚོའི་དཔལ་ལ་འགྲན་པར་གྱུར། ཡུལ་སོ་སོའི་སྡེ་དཔོན་དང་བླ་ཆེན་མང་
པོས་རང་རང་གི་ཕྱོགས་སུ་སྤྱན་འདྲེན་པའི་གསོལ་འདེབས་ནན་ཆེར་ཕུལ་བ་
ལྟར་ ཞལ་གྱིས་བཞེས་ཏེ། སྟོད་ཀྱི་ཁྱུང་པོ་དང་། སྒོམ་སྡེ། རྫ་ རྒྱུད་ ད་ རའི་
ཡུལ་དང་། མཐའ་བཞི། ངོམ་སྟོད་སྨད། རོང་པོ། ཨ་ཙེ། ཚར་ཁྲི་འཕེལ། ཁྲ་
རྒོ་གཉིས། གཞོན་ནུ་དཀར་ནག་ ༼འདི་དཔའ་ཤོད།༽ མཆོག་ཡུལ། སྟོང་འབར་ ཁོག་
ལ་སོགས་པའི་ཡུལ་ཕྱོགས་མང་པོར་ཕེབས་ནས་ཞབས་སེན་གྱིས་རེག་པའི་
རྡུལ་ཕྲན་མཐའ་དག་མཆོད་འོས་སུ་བྱིན་གྱིས་བརླབས་ཏེ་དེར་འཁོད་སྐྱེ་བོ་
ཀུན་ལ་སོ་སོར་འོས་པའི་མདོ་སྔགས་ཀྱི་བཤད་པ་དང༌། སྡོམ་ཁྲིམས་ཕོགས་
ནས་བསླབ་བྱ་གནང་བ་སོགས་དམ་པའི་ཆོས་ཀྱི་བདུད་རྩིས་ཚིམས་པར་
མཛད༑ སྐྱོ་ཡི་དགོན་པ་སོགས་དགོན་དང་རི་ཁྲོད་རྣམས་སུ་སྡེ་སྣོད་འཛིན་
པའི་ དགེ་ འདུན་ མང་ པོ་ ལ་ ལམ་ རིམ། སྔགས་ རིམ་ བཅས་ ཀྱི་ ཁྲིད་ དང་།
གསང་བདེ་འཇིགས་གསུམ། དུས་འཁོར། འཁོར་ཆེན་སོགས་ལྷག་ལྷ་མང་
པོའི་ དབང་ དང༌ རྗེས་གནང་། རིམ་ལྔ་ གསལ་སྒྲོན། འདོད་འཇོ། གསང་བ་
འདུས་པའི་རྒྱུད་འགྲེལ། རྩ་ལྟུང་གི་རྣམ་བཤད། དགེ་ཚུལ་སློང་གི་བསླབ་བྱ་
སོགས་ དབང་ལུང་ཁྲིད་མན་ངག་རྣམས་དང༌། སྐྱེ་བོ་དམན་པ་རྣམས་ལ་
• 73-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྐྱབས་འགྲོ། །བསྙེན་གནས། མེ་ཏོག་ཕྲེང་བའི་དབང་སོགས་སོ་སོའི་རྒྱུད་
ཚོད་དང་བསྟུན་པར་གང་ལ་ཅི་འོས་པའི་ཆོས་ཀྱི་འཁོར་ལོ་རྒྱ་ཆེན་པོ་བསྐོར་
ནས་མཐོང་ཐོས་དྲན་རེག་ཀུན་དོན་དུ་ལྡན་མཛད། འདི་དག་གི་སྐབས་སུ་
སྟོན་འཁོར་རྣམས་ཀྱིས་སྡོམ་པ་གསུམ་སོ་སོའི་བཅས་མཚམས་རྣམས་ལ་ཉིན་
རེ་བཞིན་ཐུན་དྲུག་ཏུ་བསྔོ་བགྲང་མཛད་དེ། གལ་ཏེ་བཅས་མཚམས་ལས་
འདས་པའི་ལྟུང་བ་བྱུང་བ་རྣམས་སོ་ སོའི་ ཕྱིར་བཅོས་དང་སྟོབས་བཞིའི་
བཤགས་སྡོམ་མཛད་ནས་སྡིག་ལྟུང་དང་ཞག་ཏུ་མི་འགྲོགས་པར་རྒྱུད་གཙང་
སེང་ངེ་བ་ལ་བསླབ་པར་མཛད་པས་ཉམས་ལེན་གྱི་གནད་དང་། བསྟན་པའི་
མིག་རྒྱན་ལ་ཤིན་ཏུ་ཕན་པར་མཛད། དེ་དག་གི་སྐབས་རྣམས་སུ་བསྙེན་
བཀུར་ཞབས་ཏོག་ཕུན་སུམ་ཚོགས་པའི་དངོས་འབུལ་རྒྱ་ཆེན་རྒྱུན་དུ་བྱུང་
ཡང་༑ དེ་དག་ཡུན་རིང་མི་ཉར་བར་དགེ་རྩར་བསྔོས་ནས་སྐུ་གསུང་ཐུགས་
རྟེན་གསར་བཞེངས་དང་ཉམས་གསོ། རྟེན་ལ་མཆོད་འབུལ། དགེ་འདུན་ལ་
བསྙེན་བཀུར། བཤད་སྒྲུབ་ཀྱི་མཆོད་རྒྱུན་འཇོག་པ། ཉམས་ཐག་ལ་སྦྱིན་
གཏོང་སོགས་མཛད་ཅིང་། རང་ཉིད་ཀྱི་འཚོ་ཆས་ངན་ངོན་ཙམ་གྱིས་ཆོག་
ཤེས་པར་མཛད། འདི་དག་གི་སྐབས་སུ་དགོན་པ་གཅིག་འདེབས་པའི་ཞུ་
བསྐུལ་འགའ་བྱུང་ཡང་། ང་ལ་བདག་འཛིན་གྱི་དགོན་པ་མི་དགོས་གསུངས་
ནས་ཞལ་གྱིས་མ་བཞེས་པར་གནས་ངེས་མེད་དུ་བྱ་བྲལ་གྱི་ངང་ནས་སྒྲུབ་པ་
ལ་རྩེ་གཅིག་ཏུ་གཞོལ་བར་མཛད། སྐབས་ཤིག་ན་མི་གཅིག་ཤིག་ནད་ཀྱིས་
འཆི་ཉེར་ཡོད་པ་གཟིགས་འཕྲལ། དེའི་ཤིག་རྣམས་གཅིག་ཀྱང་སར་མ་ལྷུང་
༡
- 74 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
བར་ལྷག་མ་མེད་པར་བསྡུས་ཏེ་རང་གི་སྐུ་ཤ་ཟར་བཅུག་པ་ན། བཟོད་དཀའི་
ཚོར་བ་ཉམས་སུ་མྱོང་ཡང་ཇི་མི་སྙམ་པར་དང་དུ་བཞེས། དེ་འདྲའི་ཤིག་ནད་
ཅན་མང་པོ་ལ་དེ་ལྟར་མཛད་སྐད། བསྟོད་པ་བརྒྱ་ལྔ་བཅུ་པ་ལས། ཁྱོད་ནི་མ་
བཅོལ་ ལེགས་ མཛད་ པ། །ཁྱོད་ནི་ རྒྱུ་མེད་བཞིན་དུ་ བྱམས། །ཁྱོད་ནི་མ་
འདྲིས་མཛའ་བཤེས་ཏེ། །འབྲེལ་བ་མེད་པའི་གཉེན་འདུན་ལགས། །ཞེས་
གསུངས་པ་ལྟར། རྗེ་འདིས་སྡུག་བསྔལ་གྱིས་མནར་བའི་སེམས་ཅན་སྤྱི་དང་།
ལྷག་པར་གདོན་གྱིས་ཉེན་པ་དང༌། ཉམ་ཐག་པའི་ནད་པ། དབུལ་ཕོངས།
ངན་ལས་ཀྱིས་འཚོ་བ་སོགས་སེམས་ཅན་ཉམ་ཐག་པ་རྣམས་སྡུག་བསྔལ་དེ་
དག་ལས་ གྲོལ་བར་མཛད་ཅིང་། མདོར་ན་སྒོ་གསུམ་གྱི་བྱ་བ་ཐམས་ཅད་
གཞན་དོན་འབའ་ཞིག་སྒྲུབ་པའི་རྒྱུར་བསྒྱུར་བ་མ་གཏོགས་རང་དོན་ནམ་
ཡང་ལྷུར་མི་ལེན་པ་ནི་རྒྱལ་སྲས་བྱང་ཆུབ་སེམས་དཔའི་རྣམ་པར་ཐར་པ་
ལགས་སོ། །ཡང་རྫ་ཡི་འབུམ་ཏི་ན་བཞུགས་དུས་བཙུན་པ་གཅིག་ལ་མི་མ་
ཡིན་གྱི་གནོད་པ་བྱུང་བས། བྱིན་རླབས་མཛད་ནས་ཁྱོད་སུ་ཡིན་སོགས་དྲི་བ་
མཛད་པས། ཁོ་སྐག་ཅིང་འདར་བཞིན་པར་ང་ལ་ནག་པོ་སྦས་མཛེས་མིང་།
ཡུལ་ག་གེ་མོ་ནས། གང་ཟག་ཆེ་གེ་མོ་འདི་ཞེས་བྱ་བས། འདི་ལ་གནོད་པ་
བྱེད་པར་བཏང་བྱུང་བ་ཡིན་ཟེར་ཞིང་སྡུག་སྨྲས་བྱས་སོ། །དེ་ལ་ལས་རྒྱུ་
འབྲས་དང་བྱམས་སྙིང་རྗེའི་ཆོས་མང་པོ་གསུངས་ནས་དགེ་བསྙེན་གྱི་སྡོམ་པ་
ཕོགས་༑ མིང་ དཀར་ པོ་ ཆོས་ མཛེས་ཞེས་བཏགས་ ནས་ གཏོར་ མ་ བྱིན་ཏེ་
བཀའ་བསྒོས། དེས་ཀྱང་མི་དགེ་བཅུ་སྤངས་པ་དང༌། གཞན་ལ་གནོད་པ་མི་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བྱེད་པ་དང་། བསྟན་པ་བསྲུང་བར་དམ་བཅའ་ཕུལ་ལོ། །དེ་ལྟར་མི་མ་ཡིན་
དྲག་པོས་གཙེས་པ་རྣམས་ལ་བྱམས་པའི་ཐུགས་ཀྱིས་བྱིན་གྱིས་བརླབས་པ་
ཙམ་གྱིས་གནོད་པ་ལས་གྲོལ་ཞིང་ལྷ་འདྲེ་ཀུན་དམ་འོག་ཏུ་བཅུག །ཡང་ཐན་
པ་བྱུང་དུས་ཆར་སློང་བའི་འབོད་པ་བཏང་བ་ཙམ་གྱིས་ཆར་བབས་པ་དང་།
ཆུ་མགོ་སྐམ་པར་བཀའ་བསྒོ་བ་དང་ཆོས་གསུངས་པས་ཆུ་ མིག་རྡོལ་བ་
སོགས་ ལྷ་ ཀླུ་དབང་དུ་འདུས་ པའི་ ལས་ མངོན་དུ་གྱུར། ཡང་དཔོན་སློབ་
རྣམས་རོབ་ཀྱི་ཕྱོགས་སུ་ཕེབས་སྐབས། གིང་གང་གི་བོན་པོས་ཕྲག་དོག་བྱས་
ཏེ༑ ལམ་འགག་དོག་པོར་བསྒུགས་ནས་རི་གཟར་གྱི་རྦབ་དང་། མདུན་ནས་
མཚོན་ཆས་བརྡེག་ པ་སོགས་ གནོད་པ་ཅི་ འཁྱོལ་བྱས་པར། འཁོར་རྣམས་
ཀྱིས་ལན་ སྤྲོད་ན་ ཕེར་བ་ཡོད་ཀྱང་། རྗེ་འདིས་གནོད་ལན་གནོད་འཇལ་
གཏན་ནས་མི་རུང་བའི་དགག་བྱ་དམ་པོར་གནང་། རང་རེས་སྐྱབས་འགྲོ་
དང་༑ སྲུང་ འཁོར་ བསྒོམས་ གསུངས་ནས། ཁོང་ གིས་ བྱམས་ པའི་ ཏིང་ ངེ་
འཛིན་གྱི་གོ་ཆས་བསྲུང་བས་གནོད་པ་སྤུ་ཙམ་ཡང་མ་ནུས་པར་བོན་པོ་
རྣམས་ངོ་མཚར་ཞིང་འགྱོད་བཤགས་ཕུལ། དེ་དག་ལ་ཆོས་དང་ཟང་ཟིང་གི་
གནང་སྦྱིན་མཛད་པས་དེ་ཀུན་སློབ་མར་འདུས་པར་གྱུར། སྤྱིར་ས་བཀའ་
རྙིང་སོགས་ཀྱི་ཆོས་ལུགས་གྲུབ་མཐའ་གཞན་ལའང་དག་སྣང་ཕྱོགས་མེད་
འོད་ཀྱིས་ཁྱབ་ཅིང་ཕྱོགས་རིས་ཀྱི་གསུང་ཡེ་མི་གནང་བས། ཆོས་ལུགས་དེ་
དག་འཛིན་པ་ཀུན་གྱིས་ཀྱང་དམ་པ་འདིའི་ཡོན་ཏན་དང་། མཛད་སྤྱོད་ལ་
དད་གུས་ཀྱིས་སྤྱི་བོར་བཀུར་ཞིང་ཆོས་ཞུས་སྐད། ཡང་སྐབས་ཤིག་ན་རྗེ་འདི་
- 76 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
ལ་དབུས་ཐུལ་བཟང་པོ་ཞིག་འབུལ་བ་བྱུང་བས། སྒོམ་སྡེ་རིན་ཆེན་བཟང་པོ་
བྱ་བ་དེས་དབུས་ཐུལ་དེ་ངེད་ལ་གནང་འོང་ན་སྙམ་དུ་སེམས་ལ་ཤར་བ་ན།
ཕྱི་ཉིན་ཞོག་པར་རིན་ཆེན་བཟང་པོ་སྐུ་མདུན་དུ་བོས་ནས་གསོལ་བ་བཟང་
པོ་གནང་། དབུས་ཐུལ་དེའང་གནང་ནས་ཁྱེད་ན་བཟའ་ཞན་པས་སྐུ་བསིལ་
བ་ཡིན་པར་འདི་རྒྱུན་དུ་མནབས་དགོས་གསུངས། ཁོང་གིས་རང་ཤག་ཏུ་
ཕྱིན་ནས་ དབུས་ཐུལ་དེ་ཙོག་པུར་ བཞག །ཕྱག་མང་དུ་ འཚལ་ནས་བྱང་
སེམས་བདག་ཉིད་ཆེན་པོ་འདི་མངོན་ཤེས་ཐོགས་མེད་དུ་མངའ་བའི་བྱང་
ཆུབ་སེམས་དཔའ་རང་རེད་ཟེར་ཞིང་ལྷག་པར་དད་པའི་ས་ལ་བཀོད། ཡང་
དཔོན་སློབ་རྣམས་ཝ་མེ་ཁར་བཞུགས་སྐབས་ཤིག །མཐའ་བཞི་མཁན་པོ་ཝ་
མེ་ཆབ་ཚན་དུ་འཕྲོད་བསྟེན་ཕེབས་པ་ན། ཀརྨ་བྱ་བྲལ་བའི་ཐུགས་ལ་མཁན་
པོ་ལ་གསོལ་ཇ་ཞིག་འདྲེན་དགོས་པ་འདུག་སྟེ། རང་ལ་ཇ་མར་མ་འཛོམས།
རྗེ་དྲུང་རིན་པོ་ཆེས་ཇ་མར་ཞིག་གནང་ན་སྙམ་དུ་ཤར་བ་ན། བྱང་སེམས་
པས་ཉེ་གནས་ལ་ཇ་མར་མཁན་པོར་འདྲེན་རྒྱུ་འོང་ཙམ་ཞིག་བསྐུར་གནང་
ནས་ངེད་ལ་ཡང་ ཇ་ མར་ འཐུག་པོ་རང་མེད། འདི་ ཁྱོད་ཀྱིས་མཁན་པོར་
འདྲེན་དགོངས་པ་བཞིན་མཛོད། ལར་རང་རེ་བྱ་བྲལ་བ་ཡིན་གཤིས་མི་ཆེན་
ལ་མགྲོན་སྟོན་སོགས་འོང་བ་མིན་གསུངས་པས། འཁོར་སློབ་རྣམས་བླ་མའི་
མཁྱེན་པ་ལ་ཐོགས་པ་མེད་སྙམ་ནས་རྒྱུན་དུ་འཇིགས་ཞུམ་པ་ཞིག་ཡོད་སྐད།
དེ་ལྟར་ཕྱི་སོ་ཐར་གྱི་བསླབ་ཁྲིམས་མིག་འབྲས་བཞིན་བསྲུང་ཞིང་འཕགས་
པའི་ རིགས་བཞི་ལ་གནས་པའི་ བཀའ་གདམས་ཀྱི་རྣམ་ཐར་གཙང་མར་
བའ -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བདག་གིར་བཞེས། ནང་རྒྱལ་སྲས་ཀྱི་སྤྱོད་པ་ཕར་ཕྱིན་དྲུག་དང་བསྡུ་བའི་
དངོས་པོ་བཞི་ཡི་སྒོ་ནས་གཞན་དོན་འབའ་ཞིག་སྒྲུབ་པ་ལ་རྩེ་གཅིག་ཏུ་
གཞོལ༑ གསང་བ་རིམ་གཉིས་བདེ་སྟོང་གི་རྣལ་འབྱོར་ལས་ཐུགས་སྐད་ཅིག་
ཙམ་གཡོ་བ་མེད་པར་གྲུབ་པའི་གོ་འཕང་མཐོན་པོར་གཤེགས། བློ་བཟང་
རྒྱལ་བ་གཉིས་པའི་སྒྲུབ་བརྒྱུད་ཀྱི་བསྟན་པའི་རྒྱལ་མཚན་སྲིད་རྩེར་བསྒྲེང་བ་
དང་ཆབས་ཅིག །མདོ་ཁམས་ཀྱི་ཕྱོགས་མང་པོར་ཞབས་སེན་འཁོར་ལོའི་རི་
མོ་མཛེས་ པར་བཀོད་པས། སྐལ་ ལྡན་ གྱི་ གདུལ་ བྱ་ སེར་སྐྱ་གྲངས་ལས་
འདས་པར་འཛད་པ་མེད་པའི་ཆོས་ཀྱི་ཆར་ཆེན་པོ་ནི་ཕབ། རྣམ་པར་དཀར་
བའི་ལེགས་བྱས་ཀྱི་ལོ་ཏོག་ཕུན་སུམ་ཚོགས་པ་ནི་བསྐྲུན། བླང་དོར་འབྱེད་
པའི་བློ་གྲོས་ཀྱི་མིག་ནི་ཕྱེས། ངན་སོང་དུ་འགྲོ་བའི་སྒོ་ནི་ཡོངས་སུ་བཅད། །
མཐོ་རིས་དང་ཐར་པའི་སྒོ་ནི་ཡངས་པོར་ཕྱེས། བླ་ན་མེད་པའི་བྱང་ཆུབ་ཀྱི་
ས་བོན་གྲུང་པོར་བསྐྲུན་ཏེ་འགྲོ་དོན་རྒྱ་ཆེན་མཛད་ནས་ལོ་བཅུ་ཙམ་སོང་བ་
ན༑ སྐུ་འཁོར་གྱི་དགེ་འདུན་རྣམས་ལ་འབྱོན་བཞུད་མང་བས་ཐུགས་སུན་
པར་བརྟེན། དགོན་པ་ཞིག་གཞི་འདིང་བའི་ཞུ་བ་སྔར་ནས་ཕུལ་བ་དང༌།
སླར་ཡང་སྡེ་སྣོད་འཛིན་པ་རྣམས་དང་། མཐའ་བཞིའི་མཁན་པོ་རྣམས་དང་
སྟོང་དཔོན་སྡེ་པ་སོགས་སྡེ་དཔོན་སྦྱིན་བདག་རྣམས་ཀྱིས་དགོན་པ་ཞིག་
འདེབས་པའི་གསོལ་བ་ནན་ཆེར་བཏབ་པས་རྐྱེན་བྱས། སྔར་མོ་བརྒལ་ཞེས་
པའི་རི་ཁྲོད་དུ་བཞུགས་སྐབས་དགོན་པ་གཅིག་རྩོམ་པ་བྱས་ན་ལེགས་པའི་
རྟེན་འབྲེལ་ཡང་བྱུང་བ་བཅས་ལ་བརྟེན་ནས། ལུས་ཅན་ཡོངས་ཀྱི་ཕན་བདེ་
- 78 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
མ་ལུས་པ་གང་ལས་འབྱུང་བའི་གཞི་རྩ་ནི་རྒྱལ་བའི་ལུང་རྟོགས་ཀྱི་བསྟན་པ་
རིན་པོ་ཆེ་ཁོ་ན་ཡིན་ཞིང་། དེ་ཉིད་བཤད་སྒྲུབ་གཉིས་ཀྱི་སྒོ་ནས་འཛིན་ཅིང་
གནས་པ་ནི་དགེ་འདུན་གྱི་སྡེ་ལ་རག་ལས་པར་དགོངས་ནས། རྗེ་འདི་ཉིད་
དགུང་ལོ་ཞེ་གསུམ་བཞེས་ཤིང་། དགའ་ལྡན་བཏབ་ནས་ལོ་ཉེར་དགུ་འདས་
པ༑ རབ་བྱུང་བདུན་པའི་དམར་སེར་ཅན་ཞེས་པ་མེ་མོ་སྤྲུལ་གྱི་ལོ་ལ་རྫ་དང་
ངོམ་གྱི་ཆུ་གཉིས་འདུས་པའི་མདོ་ཡི་སྟེང་དུ། ཆབ་མདོ་ཆོས་འཁོར་བྱམས་པ་
གླིང་འདི་ཉིད་ཕྱག་བཏབ་པ་ཡིན་ནོ། །ཡང་རྣམ་ཐར་སོགས་ཡི་གེ་འགའ་
ཞིག་ཏུ་འདི་ལས་ལོ་བདུན་འཕྱི་བའི་མིག་དམར་ཞེས་པ་ཤིང་ཕོ་བྱི་བའི་ལོར་
ཆབ་དགོན་ཕྱག་བཏབ་པར་གསུངས་འདུག་ནའང་། སྔ་ཕྱིའི་གུང་བསྒྲིགས་ཚེ་
དགའ་ ལྡན་ ཆོས་ འབྱུང་ དང་། ༧རྒྱལ་ མཆོག་ བདུན་ པའི་ ཤེ་ བམ་ དང༌།
༧འཕགས་ཆེན་བཅུ་པའི་ས་ལུག་ཤེ་བམ་དང་། ༧རྒྱལ་བ་སྐུ་ཕྲེང་བཅུ་གསུམ་
པ་ཆེན་པོའི་ཆབ་དགོན་བཅའ་ཡིག་ཆེན་མོ་དང་། དཔའ་ཤོད་རག་ར་སྤྲུལ་
སྐུའི་རྒྱལ་རབས་ཆོས་འབྱུང་མཁས་པའི་སྙན་རྒྱན་སོགས་ལས་གསུངས་པ་
ལྟར་མེ་སྤྲུལ་ལོ་ཉིད་ལ་འཐད་དོ།།
གནས་འདི་ཉིད་དུ་རྗེ་རིན་པོ་ཆེ་བློ་བཟང་གྲགས་པས་ཞབས་ཀྱིས་
བཅགས་ཤིང་ལུང་བསྟན་པའི་ཚུལ་ནི། སྔོན་འཇམ་མགོན་ཆོས་ཀྱི་རྒྱལ་པོ་
ཙོང་ཁ་པ་ཆེན་པོ་དགུང་ལོ་བཅུ་དྲུག་པ་ལ་སྤྲོ་ཤུགས་ཆེན་པོས་དབུས་ཕྱོགས་
སུ་ཕེབས་པའི་ལམ་བར་ཆབ་མདོའི་དགོན་མལ་འདིར་ཞག་བཞུགས་མཛད་
དུས༑ གནས་བརྟན་བ་ཀུ་ལའི་གཙོ་བོ་མཛད་པའི་གནས་བརྟན་བཅུ་དྲུག་
- 79 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དང་༑ མགོན་པོ་ཕྱག་དྲུག་པའི་ཞལ་གཟིགས་བྱུང་ཞིང་། དེ་སྐབས་སྐུ་འཁོར་
རྣམས་ཀྱིས་ས་དཔྱད་ལེགས་ཤིང་སྤྲོ་ལ་བག་ཕེབས་པར་མཐོང་ནས་ས་ཆ་
འདིར་ དགེ་འདུན་གྱི་སྡེ་ཞིག་ཚུགས་ན་ལེགས་ཞེས་སྙན་དུ་གསོལ་བས།
འཇམ་མགོན་ཆོས་ཀྱི་རྒྱལ་པོའི་བཀའ་ལས། གནས་འདིར་འཕགས་པའི་
གནས་བརྟན་ཆེན་པོ་བ་ཀུ་ལས་བདག་གིར་མཛད་པས། མ་འོངས་པ་ན་
བཤད་སྒྲུབ་ཀྱི་སྡེ་ཆེན་པོ་ཚུགས་ཤིང་འདོད་དགུ་འབད་མེད་དུ་ཚང་བ་འབྱུང༌།
ཞེས་ལུང་བསྟན། དེ་དུས་གནས་བརྟན་བཅུ་དྲུག་གི་གཟིགས་སྣང་བྱུང་བ་
དེར་ད་ལྟ་ཚོགས་ཆེན་འདུ་ཁང་དང་། མགོན་པོ་ཕྱག་དྲུག་པའི་གཟིགས་སྣང་
བྱུང་བ་དང་། དམ་ཅན་སྲུང་མའི་སྐུ་དུ་མ་རང་བྱོན་ཡོད་ས་དེར་ད་ལྟ་མགོན་
ཁང་བཞེངས་ནས་ཡོད་ཅེས་གླེང་འདུག་གོ །ཞེས་རྗེའི་རྣམ་ཐར་གྱི་ཡི་གེ་མང་
པོ་ལས་གསུངས་སོ།། །།
ཡང་དེའི་སྔོན་རབ་བྱུང་བཞི་པའི་ནང་བྱོན་པའི་སྟག་ལུང་ཐང་པའི་
གདན་ས་པ། སངས་རྒྱས་ཡར་བྱོན་ཤེས་རབ་བླ་མ་དཔོན་སློབ་རྣམས་ཆབ་
མདོའི་གནས་འདིར་ཞག་མལ་མཛད་པས། ནངས་པར་འདི་ན་མ་འོངས་པར་
དགེ་ འདུན་ སྟོང་ལྷག་འདུ་བའི་ དགོན་པ་འོང་བར་འདུག་ གསུངས་ པས།
འཁོར་སློབ་རྣམས་ཀྱིས། འོ་ན་རང་རེ་དཔོན་སློབ་ཀྱིས་དགོན་པ་འདེབས་
དགོས་ཞུས་པར། ངེད་རང་ལ་འདེབས་དབང་མི་འོང་། རིང་པོར་མི་ཐོགས་
པར་འཕགས་པའི་གནས་བརྟན་བ་ཀུ་ལའི་སྤྲུལ་པ་གཅིག་གིས་འདེབས་པར་
འདུག་གསུངས་པ་ཁྱུང་པོ་བྱ་བྲལ་དགེ་ལེགས་བཤེས་གཉེན་གྱི་རྣམ་ཐར་
-80-



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ། |
ལས་བྱུང་ངོ༌།། ཞེས་ པ་ :: ། ་་་་་་་་་་་་་་་་་་་་་་་་
ཡང་རྗེ་བཙུན་དམ་པ་རི་མགོ་བའམ་རིན་འབྱུང་པས། མ་འོངས་པ་ན་
རྫ་ངོམ་གྱི་ཆབ་གཉིས་འདུས་པའི་མདོ་དེ་ན། བདག་ཀྱང་ལན་གཅིག་འོང་
དགོས་པ་ཡོད་གསུངས་པར། དེ་ཡི་རྒྱུ་མཚན་ཅི་ལགས་ཞུས་པས། ངེད་རང་
གི་དཔེ་ཆ་རྣམས་རླུང་གི་ཁྱེར་བ་ལས་ཡི་གེ་དྲུག་པའི་སྒྲ་གྲགས་པ་དང་། ཕྱག་
ཕྲེང་རྫ་རེད་ངོམ་གསུམ་ལ་འཐོར་བ་ལས་ཞྭ་སེར་ཅན་གྱིས་གང་བར་རྨིས།
བདག་གི་ཕྱག་ན་པདྨའི་རྒྱན་འབྱུང་གསུངས། ཕྱིས་རྗེ་བྱང་སེམས་པ་འདི་
སྙན་ཚུལ་བསྟན་པའི་སྐབས། དབོན་ཞི་ཁྲོ་འབུམ་གྱིས་བླ་མའི་ཕྱག་མཐིལ་ན་
པདྨའི་རི་མོ་འབུར་དོད་ཡོད་པ་མཇལ་བས། ཆོས་རྗེའི་ཕྱག་མཐིལ་གྱི་རི་མོ་
དེ་ཅི་ལགས་ཞུས་པར། འདི་ནི་པདྨའི་མཚན་ཞེས་བྱའོ། །ཞེས་གསུངས་སོ།།
སྐྱབས་རྗེ་རྡོ་རྗེ་འཆང་ཕ་བོང་ཁ་པས། ཆབ་ཟུང་འདུས་པའི་མདོ་འདི་
རྒྱལ་བསྟན་རྒྱལ། ཞེས་གསུངས་པ་ལྟར། རྫ་ངོམ་གྱི་ཆབ་གཉིས་འདུས་པའི་
མདོ་ཡིན་པས་སའི་མིང་ལ་ཆབ་མདོ་ཞེས་གྲགས་ཤིང་། དགོན་པ་ལ་སྔར་
ཆབ་མདོ་ཆོས་འཁོར་བྱམས་པ་གླིང་ཞེས་འདོགས་པར་མཛད་པ་ལ། དུས་
ཕྱིས་རབ་བྱུང་བཅུ་གཉིས་པའི་ས་ཕག་ལོར། གོང་མ་བདེ་སྐྱིད་རྒྱལ་པོ་༼ཁང་ཤིས་
༽ ༧འཕགས་ཆེན་༧སྐུ་ཕྲེང་དྲུག་པ་༧འཇིགས་མེད་བསྟན་པའི་རྒྱ་མཚོ་ལ། ཞྭ་
སེར་བསྟན་པ་ཆེས་ཆེར་གསལ་བར་མཛད་པའི་ཨེར་ཏི་ནི་ནོ་མོན་ཧན་ཞེས་
པའི་མཚན་གྱིས་གཟེངས་བསྟོད་དང༌། ཐམ་ཀ །གསེར་ཡིག་བཅས་གནང་
སྐབས༑ དགོན་པ་ལའང་དགེ་ལྡན་བྱམས་པ་གླིང་ཞེས་པའི་མཚན་འདོགས་
- 81 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དང་འབྲེལ་ཙི་པན་གནང་བར་བརྟེན་དེ་རྗེས་ཆབ་མདོ་དགེ་ལྡན་བྱམས་པ་
གླིང་ཞེས་ཡོངས་སུ་གྲགས་སོ།། ་་ག་པ་་ ་་་་་་་་་་
དེ་ལྟ་བུའི་དགོན་སྡེ་འདི་ཐོག་མར་ཚུགས་པའི་ཉིན་དང་པོར་སྟོན་པའི་
གསེར་སྐུ་གཅིག་དང་། དེའི་ཕྱི་ཉིན་གཎྜི་གཅིག་འབུལ་བ་བྱུང་བས། རྟེན་
འབྲེལ་ཤིན་ཏུ་བཟང་། སྟོན་པའི་སྐུ་འདི་ཤོམས་ལ། ཆོས་ཀྱི་གནྡྲི་འདི་བརྡུང་
བྱ་བ་ཡིན་གསུངས་ནས་གནམ་གང་ལ་གསོ་སྦྱོང་མཛད། ཆོ་འཕྲུལ་ཟླ་བའི་
ཚེས་གཅིག་ནས་དཔལ་གསང་བ་འདུས་པའི་རྡུལ་ཚོན་གྱི་དཀྱིལ་འཁོར་དང་
འབྲེལ་བའི་སྒྲུབ་མཆོད་དང་། སྨོན་ལམ་ཆེན་མོ་རྣམས་བཙུགས། ཚེས་བཅོ་
ལྔ་ལ་སེར་ཕྲེང་བསྒྲིགས་ནས་བྱོན་པའི་ཐོག་མར་དགེ་འདུན་སེར་ཕྲེང་བ་
རྣམས་ལ་གཟིགས་ནས་ཞལ་འཛུམ་པ་ཞིག་མཛད་དེ། སྔར་གྲྭ་པས་མ་ཕེར་
བའི་ལོ་རྒྱུས་ཡང་ཡོད། དེ་རིང་དེ་འདྲ་མ་བྱེད་གསུངས། བྱ་བྲལ་བ་བཀྲ་ཤིས་
བཟང་པོས་བུམ་ཆུ་བསྣམས་ནས་སྔོན་དུ་ཕེབས་རྩིས་ཡོད་པས། དེ་རིང་རྟེན་
འབྲེལ་ཞིག་མཛད་དགོས་སྙམ་ནས། ཁོང་གིས་བུམ་ཆུ་བསྣམས་ཏེ་ཐག་རིང་
པོར་ཁྲིད་པས། ད་ལྟ་དགོན་པའི་ནུབ་བྱང་གི་མཆོད་རྟེན་ཆེན་པོའི་ས་ཚོད་
ཙམ་ དུ་ ཕེབས་ པ་ ན། ད་ ཤིན་ཏུ་ ལེགས་ ཐད་ ཀར་ ཤར་ ཕྱོགས་ སུ་ འགྲོ་
གསུངས། དེ་ནི་ དགོན་ པ་ འདི་ ཡི་ རྒྱ་ ཁྱོན་ དེ་ ཙམ་ འོང་ བའི་ རྟེན་ འབྲེལ་
བསྒྲིགས་པར་མཛད་སྣང་ངོ༌།། ལ་ལ། ། 1:|:ཀུད་པ། ས་སྐྱ་
ཇི་སྐད་དུ་བཀའ་གདམས་གླེགས་བམ་ལས། དང་པོ་བཞི་གྲྭ་ནས་བཟུང་
སྟེ༑ ༑མཐའ་ མ་ སྟོང་ ཕྲག་ གསུམ་ གྱི་བར། །བསླབ་པ་གསུམ་ལྡན་ཤཱཀྱའི་



， 1:|:སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།	)
སྲས༑ ༑འགྲོ་བ་ཡོངས་ཀྱི་མགོན་དུ་ འགྱུར། །ཞེས་གསུངས་ པ་ལྟར། ཐོག་
མར་དགེ་འདུན་བརྒྱ་ཕྲག་གཉིས་སྐོར་ནས། རྗེ་འདི་ཡི་སྐུ་རིང་ལ་དགེ་འདུན་
སྟོང་བརྒལ་ཞིང་། དེ་རྗེས་རིམ་གྱིས་དགེ་འདུན་སུམ་སྟོང་ལྷག་འདུས་པ་བྱུང་
ངོ༑ །དེ་ལྟ་བུའི་དགེ་འདུན་འཚོགས་པ་ལ་དབྱར་དགུན་སྟོན་དཔྱིད་ཀྱི་དུས་
ཆོས་རྣམས་སུ། ཕར་ཚད་འདུལ་མཛོད། དབུ་མ་རྩ་འཇུག །བྱང་ཆུབ་ལམ་
རིམ༑ ཚུལ་ཁྲིམས་ལེའུ། སྡོམ་པ་ཉི་ཤུ་པ། སོ་ཐར་གྱི་བསླབ་བྱ་རྣམས་ཆག་
མེད་དུ་གསུངས། དུས་ཆོས་མ་ཡིན་པའི་སྐབས་རྣམས་ལའང། བྱམས་ཆོས་
ལྷག་ མ་ རྣམས་ དང༌། བཞི་ བརྒྱ་ པ། སྤྱོད་ འཇུག །བསླབ་ བཏུས། རིགས་
ཚོགས་ ལྷག་ མ་ རྣམས་ དང༌། སྐྱེས་ རབས། བཤེས་ སྤྲིངས། མངོན་ པ་ ཀུན་
བཏུས༑ སྒོམ་རིམ། ལམ་སྒྲོན། བཀའ་གདམས་པ་དང་། བཀའ་བརྒྱུད་པའི་
བླ་མ་རྣམས་ཀྱི་རྣམ་ཐར་དང་གསུང་སྒྲོས། རྗེ་རིན་པོ་ཆེའི་བཀའ་འབུམ་དང་།
རྣམ་ཐར་ལ་སོགས་པ་བར་བར་དུ་གསུངས་ཤིང་། གསང་སྔགས་དོན་དུ་
གཉེར་ བའི་ སྣོད་ ལྡན་ རྣམས་ ལ་ དུས་ འཁོར། བདེ་ དགྱེས། གཤིན་ རྗེའི་
གཤེད་༑ འཁོར་ ཆེན། གསང་ འདུས་ ལུགས་ གཉིས། འཇམ་ དབྱངས་ ཆོས་
སྐོར་རྣམས་ཀྱི་དབང་ལུང་མན་ངག་རྣམས་དང་། མངོན་དཀྱིལ། གར་ཐིག་
དབྱངས་ གསུམ། བསྐྱེད་རྫོགས། ཐུན་དྲུག་ཉམས་ལེན་ སོགས་ ཀྱི་ སྒོ་ནས་
ཆོས་ཀྱི་བདུད་རྩི་དོན་དུ་གཉེར་བའི་གདུལ་བྱ་རྣམས་ལ་ཕྲ་ཞིབ་རིགས་པའི་
སྒོ་འཕར་ཡོངས་སུ་ཕྱེས་ཏེ་མདོ་སྔགས་ཆོས་ཀྱི་འཁོར་ལོ་དུས་སུ་བསྐོར་བས།
བློ་བཟང་རྒྱལ་བ་གཉིས་པའི་བསྟན་པ་ཉིན་མོ་ལྟར་གསལ་བར་མཛད་དོ།།
-83-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། -
དེ་ནས་ བྱང་ སེམས་ བདག་ ཉིད་ཆེན་ པོ་ འདི་ ལ་ དགེ་འདུན་རྣམས་ དང་།
མཁན་པོ། སྟོང་དཔོན་སོགས་སྦྱིན་བདག་རྣམས་ཀྱིས་ལྷ་ཁང་གཅིག་བཞེངས་
པར་ ཞུས་པས། འོ་དེ་བྱེད། མར་ ཐང་ གི་ ཐང་ དཀྱིལ་ དུ་ ཐུབ་ཆེན་གཅིག་
བཞེངས་ནས་རྫ་ ངོམ་གཉིས་ཡོན་ཆབ་ཏུ་འབུལ་བ་གཅིག་བྱེད་གསུངས།
ཁོང་རྣམས་ཀྱིས་དེ་མི་འཐད་པར་ཞུས་པས། འོ་ན་རྒོད་ཚང་ཁ་ཧད་ལ་རྒྱུ་ཤིང་
ལས་བྱས་པའི་ཐུབ་ཆེན་གཅིག་བཞེངས་ནས་ཐམས་ཅད་ཀྱིས་རྒྱུན་དུ་ཞལ་
མཇལ་བ་ཞིག་བྱེད། དེ་བས་བདག་འཛིན་ཅན་གྱི་ལྷ་ཁང་ངས་མི་བཞེངས་
གསུངས༑ དེ་ལ་ཁོང་རྣམས་ ཀྱིས་མཆོད་ཆ་སོགས་འཇོག་ས་ལྷ་ཁང་ཞིག་
ཡོད་ན་སླད་ཕྱིན་དགོན་པའི་རྟེན་གཞི་ཚེར་ཕུང་ལ་བྱེའུ་འཁོར་བ་བཞིན་
འབྱུང་༑ ཞེས་ནན་གྱིས་ཞུས་པས། ལྷ་ཁང་གི་རྨང་བཞག་ པ་ ལ་ ལྟོ་འཕྱེ་
བརྟག་པ་དང་རྟེན་འབྲེལ་གྱིས་ཞལ་ཆོས་མཛད་ནས། ཚོགས་ཁང་དང་། ལྷ་
ཁང་གི་ལྟག་འགོ་མཉམ་པར་གྱིས་གསུངས་ནས་ལྷ་ཁང་བཞེངས་པའི་རྩོམ་པ་
མཛད༑ ཐོག་མར་འཛུགས་པའི་གྲྭ་ཚང་ནི་གསང་འདུས་གྲྭ་ཚང་ཡིན་པ་དང་།
བཀའ་པོད་ཀྱི་རྩོད་གྲྭ་འཛུགས་པ་ནི་ལྕང་ར་གྲྭ་ཚང་དང་། ལྷ་ཁང་དང་པོ་
བཞེངས་པ་ནི་རྟེན་གོང་མ་རྣམས་ཡིན་ཞེས་གྲགས་སོ། །སྐབས་ཤིག་ན་སྐོར་
ལམ་དུ་གཟིགས་ནས་བཞད་མོ་གཅིག་མཛད་དེ། ཨ་མཚར་བ་ལ། ད་གཟོད་
སྐོར་ལམ་འདིར་ཇ་རྒྱབ་སྐྱ་ཁྲིག་ཁྲིག་གང་བ་འོང་བར་འདུག་གསུངས། དེ་
ནས་རྫ་ཟམ་འཛུགས་པར་རྩོམ་པ་ན། ཐོག་མར་ཉག་སོ་ན་ཚད་ཚད་བྱས་
པར་༑ འདི་ན་མི་དགའ། གནའ་ཡི་ཟམ་མལ་ན་དགའ་གསུངས། སྔར་ཟམ་
- 84 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ། །
ཡོད་པའི་གཏམ་ཐོས་པ་སུ་ཡང་མེད་པས། དེ་གང་ན་ཡིན་ཞུས་པས། ད་འགྲོ་
དང་ང་རང་ཤེས་གསུངས་ཏེ་ཕེབས་ནས་འདི་ན་ཡིན་གསུངས། ཟམ་གདན་
འཛུགས་པ་ན་སྔར་གྱི་ཤིང་སོགས་ཐོན་པ་བྱུང་། ཟམ་འཛུགས་པས་ས་གཡོ་
བ་དང༌། རླུང་ཐོག་བརྒྱབ་པ་སོགས་མི་མ་ཡིན་གྱི་ཆོ་འཕྲུལ་བྱུང་བ་རྣམས་
ཚར་བཅད་ནས་རྡོ་ལ་ཞབས་རྗེས་ཤིག་བཞག །ཟམ་མིང་རྡོ་རྗེ་རབ་བརྟན་
ཞེས་བསྩལ་བས་ཀུན་ངོ་མཚར་བར་གྱུར། སྐབས་ཤིག་ན་ཇོ་དགོན་པའི་བླ་
དཔོན་དང་དགེ་འདུན་རྣམས་ཀྱིས་གདན་འདྲེན་པའི་ཞུ་བསྐུལ་བྱུང་བས། རྟ་
འགྱག་ ལྗང་ གསུམ།་ ༼འགའ་ཞིག་ཏུ་སྟག་འབྱག་རྒྱང་གསུམ་ཟེར་༽ ཁྱུང་ པོ། ཚ་ རོང་། རྡུལ་
ཤོད་རྣམས་ སུ་ ཕེབས་ནས་ལམ་རིམ་དང་། ཕར་ཚད། འདུལ་བ། དབུ་མ་
སོགས་ཀྱི་ཁྲིད་དང་། དགེ་ཚུལ་སློང་གི་སྡོམ་པ་དང་། བྱང་སེམས་ཀྱི་སྡོམ་པ་
སོགས་གནང་། ལྷག་པར་སོ་བྱང་གི་བསླབ་བྱ་རྣམས་ཞིབ་རྒྱས་སུ་བཀའ་
བསྩལ་ནས་རང་རང་གི་སྲུང་མཚམས་ལས་མི་འདའ་བ་ལ་སྦྱོར་བར་མཛད།
ཁྱིམ་པ་རྣམས་ལའང་དགེ་སྡིག་གི་བླང་དོར་དང་། སྐྱབས་འགྲོ་དང་། སེམས་
བསྐྱེད་ཀྱི་ཁྲིད། དགེ་བསྙེན་དང་བསྙེན་གནས་ཀྱི་སྡོམ་པ་གནང་བ་སོགས་
སེར་སྐྱ་སོ་སོར་རྒྱུད་ཚོད་དང་བསྟུན་པའི་ཆོས་འཁོར་བསྐོར། དེ་ནས་ཡང་ལྷོ་
རོང་གི་དཔོན་པོ་ཚེ་རིང་དབང་རྒྱལ་གྱིས་གདན་འདྲེན་ནན་ཆེར་ཞུས་པས།
དེར་ཕེབས་ཏེ་གཞིས་ཀ་རྟ་ཚག་ཏུ་དབྱར་ཟླ་ལྔ་ཡི་རིང་ལ་དཔོན་སློབ་རྣམས་
ལ་བསྙེན་བཀུར་ལེགས་པར་ཞུས་ཚེ། དེར་ཡོད་དགེ་འདུན་རྣམས་དང་། ལྷོ་
སྟོད་སྨད་ཀྱི་དགོན་ཁག་ནས་ཕེབས་པའི་དགེ་འདུན་བཅས་བརྒྱ་ཕྲག་མང་པོ་
- 85 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལ་ལམ་རིམ་དང༌། ཕར་ཚད་དབུ་མ་རྩ་འཇུག་སོགས་ཀྱི་ཁྲིད་དང་། དགེ་
ཚུལ་སློང་༑ བྱང་ སེམས་ ཀྱི་སྡོམ་པ་གནང་བ་དང་། དེ་ དག་ གི་བསླབ་བྱ་
རྣམས་ཞིབ་པར་གནང་ཞིང་། དགོན་པ་རྣམས་ལ་གཞི་གསུམ་གྱི་ཁྲིད་དང་།
ཕྱག་བཞེས་ཀྱི་རྒྱུན། རྒྱན་འཇུག་གཉིས་ཚོགས་འདོན་རྒྱུན་འཛུགས་སོགས་
བསྟན་རྒྱུན་ལ་ ཕན་ པར་མཛད། ཁྱིམ་པ་རྣམས་ལའང་ སྐྱབས་འགྲོ་ལས་
འབྲས་ཀྱི་ཁྲིད་སོགས་གང་འདོད་ཆོས་ཀྱི་བགོ་སྐལ་བསྩལ། དེའི་ཚེ་མི་རྣམས་
ཀྱིས༑ བདག་ཅག་འདི་འདྲའི་སྐལ་བ་བཟང་པོ་ཐོབ་པ་བཤེས་གཉེན་དམ་པ་
ཁྱེད་ཀྱི་བཀའ་དྲིན་ཡིན་པས། དེང་ནས་བཟུང་སྟེ་ཚེ་རབས་ཀུན་ཏུ་རྗེས་སུ་
བཟུང་དུ་གསོལ། ཞེས་ཡང་ཡང་གསོལ་བ་འདེབས་པ་ལྷུར་བྱས། དེ་ནས་
ཆབ་མདོ་དགོན་དུ་ཞབས་སོར་འཁོད་ནས། རྒྱུན་གྱི་ཐུགས་དམ་ལ་གཡེལ་བ་
མེད་པར་མདོ་སྔགས་ཟབ་རྒྱས་ཀྱི་ཆོས་འཁོར་རྒྱུན་མ་ཆད་པར་བསྐོར་ཏེ་
གཏན་ཆགས་པར་ལོ་མང་དུ་བཞུགས་ཤིང༌། ཆོས་དང་ཟང་ཟིང་གང་གི་ཆ་
ནས་རྫོགས་ལྡན་གསར་པའི་དགའ་སྟོན་གྱི་བདེ་སྐྱིད་ཕུན་སུམ་ཚོགས་པ་ཟླ་
བ་ཡར་གྱི་ངོ་བཞིན་དུ་རྒྱས་པར་མཛད་དོ།། རང་ལ་
དེ་ནས་ཡང་སྐབས་ཤིག་ན་ངོ་འདུའི་བྱམས་པའི་སྐུ་ཡི་ལོ་རྒྱུས་རྣམས་
གསན་པས། རང་གཞན་གྱི་བསོད་ནམས་སྤེལ་བ་དང་། བསྟན་པ་རྒྱས་པའི་
ཕྱིར་དུ་མཆོད་པའི་ཡོ་བྱད་དཔག་ཏུ་མེད་པ་བསྣམས་ཏེ་བྱམས་མདུན་དུ་
ཕེབས་ནས་བྱམས་པའི་སྐུ་ལ་གསེར་གྱི་དབུ་རྒྱན། གསེར་ཆབ། དར་ཟབ་ཀྱི་
ན་བཟའ། དར་སྣ་ཚོགས་པའི་སྙན་ཤལ། སྐུ་རྟེན་གཞན་རྣམས་ལ་ན་བཟའ་
- 86 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ། །
དང་༑ སྙན་ཤལ་ཕུལ་ཞིང་། མཆོད་པའི་ཡོ་བྱད་གཞན་ཡང་ཉིན་རེ་བཞིན་
རྩམ་ཁལ་མང་པོའི་ཞལ་ཟས་ཆེན་པོ་རེ་དང་། མདའ་ཚད་མ་བརྒྱ་ཕྲག་རེ། དེ་
མཚུངས་མར་མེ་སྟོང་ཕྲག་མང་པོ་ཚར་དུ་དངར་བས་ཕྱོགས་མཚམས་ཀུན་ཏུ་
ཉིན་མཚན་དབྱེར་མི་ཕྱེད་པར་གསལ་བ། བདུག་སྤོས་ཀྱི་དུད་པས་མཁའ་
ལམ་འགེངས་པ། ཁ་དོག་སྣ་ཚོགས་པའི་མེ་ཏོག་དཔག་ཏུ་མེད་པ། མཎྜལ་
དང་༑ གདུགས་དང་། རྒྱལ་མཚན་དང་། བ་དན་དང་། བླ་བྲེ་དང་། དར་སྣ་
ཚོགས་ཀྱི་ལྡ་ལྡི་ལ་སོགས་པ་མཆོད་པའི་ཡོ་བྱད་ཕུན་སུམ་ཚོགས་པ་བརྗོད་
ཀྱིས་མི་ལང་བ་དངོས་སུ་བཤམས་པ་དང་། ཡིད་ཀྱིས་སྤྲུལ་པ་དང་། མཐའ་
ཡས་པའི་འཇིག་རྟེན་གྱི་ཁམས་ན་བདག་པོས་ཡོངས་སུ་མ་བཟུང་བའི་མཆོད་
པའི་རྫས་སུ་རུང་བ་ཇི་སྙེད་ཡོད་པ་རྣམས་བློས་བླངས་ཏེ། ཞག་གྲངས་མང་
པོའི་བར་དུ་དགེ་འདུན་མང་པོའི་ཚོགས་དང་བཅས་ཏེ་འབུལ་བར་མཛད་ནས་
རང་གཞན་ཐམས་ཅད་སྨིན་ཅིང་གྲོལ་བ་དང། བསྟན་པ་རྒྱས་པའི་ཐུགས་
བསྐྱེད་སྨོན་ལམ་རླབས་པོ་ཆེ་མཛད། དེར་ཕྱོགས་ཐམས་ཅད་ནས་དགེ་འདུན་
དང་༑ སྐྱེ་བོའི་ཁྲོམ་ཚོགས་ཤིན་ཏུ་རྒྱ་ཆེན་པོ་འདུས་པ་རྣམས་ལ་སོ་སོའི་བློ་
དང་འཚམ་པའི་ཆོས་གསུངས་པ་ན། སྐད་རིགས་མི་གཅིག་པའི་མི་མང་པོས་
སོ་སོའི་སྐད་དུ་གོ་བས་ཀུན་ངོ་མཚར་བ་དང་། རང་དབང་མེད་པར་དད་པའི་
སྤུ་ལོང་གཡོས་ཏེ་ཕན་ཚུན་ཤ་འཁོན་ཡོད་པའི་མི་རྣམས་ཀྱང་འཁོན་འཛིན་
དང་ བྲལ་ཏེ་རྒྱུད་དུལ་ བར་ གནས་ པ་བྱུང་། དགེ་འདུན་རྣམས་ལ་བསྙེན་
བཀུར་དང་། ཁྲོམ་ཚོགས་རྣམས་ལའང་སྟོན་མོ་གནང་ཞིང་། དབུལ་ཕོངས་
-87



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རྣམས་ལ་སྦྱིན་གཏོང་སོགས་མདོར་ན་དེར་འཁོད་སེར་སྐྱ་མཐའ་དག་ཆོས་
དང་ཟང་ཟིང་གི་སྦྱིན་པས་ཚིམས་པར་མཛད་དོ།། །།
དེ་ནས་སྨར་ཁམས་ཕྱོགས་ཀྱི་དགེ་བའི་བཤེས་གཉེན་མང་པོས་གདན་
འདྲེན་གྱི་གསོལ་འདེབས་སྔ་ཕྱི་དུ་མར་ཕུལ་བ་ལྟར་ཞལ་བཞེས་གནང་སྟེ།
བྱ་བྲལ་བསོད་ནམས་བཟང་པོ་སོགས་འཁོར་སློབ་མང་པོ་དང་བཅས་ཏེ་
ཆིབས་ཞལ་བསྒྱུར་བའི་ལམ་བར་དུ་ལམ་ཞིག་ལ། ས་པཎ་ཡིན་ཟེར་བའི་བླ་
མ་ཚད་མ་ལ་མཁས་པ་ཞིག་ལ་གྲུབ་མཐའ་འགའ་ཞིག་བཀའ་འདྲི་ཞུས་པ་
རྨིས༑ ཕྱི་ཉིན་རིག་གཏེར་རྩ་འགྲེལ་གྱི་དཔེ་ཆ་འབུལ་མི་བྱུང་བར་གཟིགས་
རྟོགས་མཛད་པས་སྔར་དང་མི་འདྲ་བའི་གོ་བ་ཅིག་སྐྱེས་གསུངས། དེ་ནས་
སྨར་ཁམས་ཕྱོགས་ཀྱི་དགོན་ཁག་རྣམས་སུ་ཕེབས་ནས། མདོ་སྔགས་ཀྱི་ཆོས་
ཚུལ་མང་པོའི་བཤད་པ་གནང་ ཞིང་གནས་དེར་དབྱར་ཞལ་བཞེས་ཀྱང་
མཛད་༑ དེ་ནས་གནས་བརྟན་བྱང་གྲགས་པ་དང་། སྡེ་སྣོད་འཛིན་པ་ཝ་པ་
མགོན་རྒྱལ་བ། ལྷུན་གྲུབ་སྟེང་པ་སོགས་བཤེས་གཉེན་དུ་མས་གདན་དྲངས་
ནས་རྨེར་གཤིས་སྟོད་སྨད། ཤ་ཡུལ། ཉག་བྲེ་གཤིས་སྟོད་སྨད། ལྷས་ན་འགོ།
རུ་དགོན། པགས་ སྟེང་། དོལ་ པ་ རི། ལྷུན་གྲུབ་ སྟེང་ རྣམས་ སུ་ ཕེབས། ས་
མཚམས་བཀྲ་ཤིས་རིང་མོ་ན་བཞུགས་ནས་དབྱར་གནས་མཛད། དེར་དགེ་
འདུན་སྟོང་ཕྲག་ཕྱེད་གཉིས་ཙམ་འདུས་པ་ལ་ལམ་རིམ་དང༌། དཀའ་ཆེན་
བཞི་སོགས་འདོད་ཆོས་མང་པོ་དང༌། གསང་སྔགས་ཀྱི་སྣོད་ལྡན་རྣམས་ལ་
དཔལ་གསང་བ་འདུས་པའི་རྒྱུད་འགྲེལ་གྱི་བཤད་པ་ཡང་གནང་། སྐབས་
- 88 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
ཤིག་ལྷུན་གྲུབ་ པའི་ནང་ སོ་ རྒན་ པ་ དང་། གདན་ ས་ པ་ གཉིས་ལ་འཇམ་
དབྱངས་དཀར་པོའི་རྗེས་གནང་མཛད་སྐབས་ནང་སོ་རྒན་པས། ཁྱེད་རང་ཅི་
འདྲ་ཞིག་ཡིན་ལགས་ཞུས་པས། ང་ཏེ་ལོ་ཤེས་རབ་བཟང་པོའི་སྐྱེ་བ་ཡིན།
ཞེས་སྔོན་གྱི་སྐྱེ་བ་དྲན་པའི་གསུང་དངོས་སུ་གནང་། ཡང་རི་འབུར་བའི་བླ་མ་
གཞོན་ནུ་རྒྱལ་མཚན། བླ་མ་ཀུན་དགའ། དྲུང་ཆུང་བ། བླ་མ་མགོན་རྒྱལ་བ།
གནས་བརྟན་བྱང་གྲགས་པ་། ལྕིམ་རི་དཔོན་པོ་ནམ་སེང་པ་སོགས་བླ་ཆེན་
དང་༑ མི་ཆེན་མང་པོས་ཞུས་པ་བཞིན་གཞིས་བྱེས་ཀྱི་དགེ་འདུན་པ་རྣམས་
ལ་ཐེག་ཆེན་སེམས་བསྐྱེད་འཇུག་སྡོམ་གྱི་འབོག་ཆོག་རྒྱས་པ་ཞིག་བསྩལ་
ནས་ཐམས་ཅད་ལ་ཨ་མོ་གྷ་སིདྡྷི་ར་ཙ་ཞེས་མིང་འདོགས་པར་མཛད། དེའི་ཚེ་
ས་ གཡོས་ཤིང་། མེ་ཏོག་གི་ཆར་བབས་ པ། དྲི་ཞིམ་ པོའི་ ངད་ འཐུལ་བ།
འཇའ་འོད་ཀྱི་གུར་ཕུབས་པ། རོལ་མོའི་སྒྲ་གྲགས་པ་སོགས་ངོ་མཚར་བའི་
ལྟས་བྱུང་བ་ནི་བརྗོད་ཀྱིས་མི་ལང་ངོ༌། །འདི་དག་ནི་རྗེ་འདི་ཉིད་བྱམས་སྙིང་
རྗེ་བྱང་ཆུབ་ཀྱི་སེམས་ཀྱི་མངའ་བདག་ཡིན་པའི་གཏན་ཚིགས་གསལ་པོར་
བསྟན་པ་ཉིད་ལས་གཞན་དུ་ཅི་ཞིག་སེམས། དམ་པ་འདི་དུས་རྒྱུན་པ་རྣམས་
སུ་ཡང་། ཆོས་དོན་དུ་གཉེར་བ་དང༌། ཞལ་མཇལ་བ་དང་གསུང་ཐོས་པར་
འདོད་པ་དང་། དངོས་འབུལ་གྱི་འབྲེལ་བ་འཇོག་འདོད་པ་རྣམས་ལ་སོ་སོའི་
མོས་པ་དང་བསྟན་པའི་རེ་བ་ཡོངས་སུ་སྐོང་ཞིང་། དེ་དག་ལ་མཁོ་བའི་དངོས་
པོ་སྦྱིན་པ་དང་། དགྱེས་པའི་གསུང་གིས་རྣམ་པར་དཀར་བའི་ལས་ལ་སྤྲོ་བ་
བརྟས་པར་མཛད་དོ།། །།
- 89 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནི་བྱང་ཆུབ་སེམས་དཔའི་སྤྱོད་པ་རྨད་དུ་བྱུང་བ་ཞིག་ཡིན་པ་ནི།
བྱང་ས་ལས། བྱང་ཆུབ་སེམས་དཔའ་ནི་སྦྱིན་པར་བྱེད་པའི་ཆོས་དག་ལས་
ནན་ཏན་དུ་གདམས་ཤིང་། ཟས་དང་། སྐོམ་དང་། བཞོན་པ་དང༌། གོས་ལ་
སོགས་པ་མཆོག་དང་། རབ་མཆོག་གང་ཡིན་པ་དེ་དག་སྦྱིན་པར་བྱེད་དོ།།
ཞེས་དང་། བྱང་ཆུབ་སེམས་དཔའ་གཏམ་སྣ་ཚོགས་དང་། སྙན་པའི་གཏམ་
དང༌༑ སྤོབས་པ་དགེ་བ་དང་ལྡན་པ། ཅི་ནས་སེམས་ཅན་དབུལ་པོ་རྣམས་
ཀྱང་སྦྱིན་པར་བྱེད་འདོད་པ་དང་། སེར་སྣ་ཅན་རྣམས་ཀྱང་སྦྱིན་པར་བྱེད་
འདོད་པ། དེ་ལྟ་བུ་གཞན་ལ་ཆོས་སྟོན་པར་བྱེད་དོ། །ཞེས་གསུངས་པ་ལྟར་
དེ་ནས་ཆབ་མདོ་དགོན་པའི་དྲུང་གྲགས་རིན་པ་སོགས་གཞིས་སྡོད་
རྣམས་ཀྱིས། ཆོས་རྗེ་རིན་པོ་ཆེ་ཐག་རིང་དུ་ཡུན་འབྱམ་མ་སོང་བར་རང་གི་
གདན་སར་མྱུར་ཕེབས་ཐུབ་པའི་གསོལ་འདེབས་རིམ་བསྟུད་བྱུང་ཞིང་། བྱ་
བྲལ་བསོད་ནམས་བཟང་པོ་སོགས་ལྷན་ཕེབས་སྐུ་འཁོར་རྣམས་ནས་རྟིང་
བསྐུལ་ནན་བསྐྱེད་ཞུས་པས། རྗེ་འདིས་བསྟན་འགྲོར་ཕན་པ་བྱུང་ན་གང་དུ་
སྡོད་ཀྱང་ང་ལ་ཕྱོགས་རིས་མེད་གསུངས་པས། དེ་ལྟར་ལགས་མོད་ཀྱང་།
ཡལ་གར་ལོ་འདབ་རྒྱས་ཀྱང་རྩ་བ་བརྟན་པོ་མ་བྱུང་བའི་དཔེ་ལྟར་འགྱུར་
བས་ཅིས་ཀྱང་རང་གི་གདན་སར་རིང་མིན་ཞལ་བསྒྱུར་ཐུབ་པ་དགོས་ཚུལ་
ཞུས་པ་ལྟར་ཞལ་བཞེས་གནང་། ཕྱོགས་དེའི་དགོན་སྡེའི་བླ་དཔོན་རྣམས་
ཀྱིས་ནི་ད་དུང་ཡུན་རིང་བཞུགས་པར་ཞུ་བ་ནན་ཆེར་ཕུལ་བས། ཞག་བདུན་
- 90 -



1:
སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
གྱི་རིང་ལ་དགེ་ཚུལ་སློང་གི་སྡོམ་པ་གནང་བ་དང༌། འདོད་ཆོས་ཅི་རིགས་
པས་སོ་སོའི་རེ་བ་དོན་ལྡན་དུ་མཛད། སྐབས་དེར་བྱུང་བའི་འབུལ་དངོས་
རྣམས་ཀྱང་དགོན་ཁག་རྣམས་ལ་མཆོད་གཞི་འཛུགས་པ་དང་། བཤད་སྒྲུབ་
འཆད་ཉན་གྱི་རྒྱུན་འཛུགས་པའི་ཆ་རྐྱེན་གང་འོས་སུ་གནང་ཞིང་། དབུལ་
ཕོངས་ལ་སྦྱིན་གཏོང་སོགས་ཕྱོགས་དེའི་ཆོས་ཀྱི་མཛད་སྒོ་རྣམས་ཕུན་སུམ་
ཚོགས་པར་གྲུབ་ནས། རང་གི་གདན་ས་ཆབ་མདོ་ཆོས་འཁོར་བྱམས་པ་གླིང་
དུ་ཆིབས་ཀྱི་ཁ་ལོ་བསྒྱུར་བར་མཛད། ལམ་བར་གྱི་སྐྱེ་བོ་མཐོང་ཐོས་དྲན་
རེག་ཐམས་ཅད་མངོན་མཐོ་དང་ངེས་ལེགས་ཀྱི་ལམ་ལ་འགོད་བཞིན་པར་
རིམ་གྱིས་ཕེབས་པས། དགོན་པར་འབྱོར་ཉིན་བྱ་བྲལ་བསོད་ནམས་བཟང་
པོ་ལ་སོགས་པའི་འཁོར་ཚོགས་རྒྱ་མཚོའི་དབུས་ན་སྐུ་ཡི་གཟི་བྱིན་རབ་ཏུ་
རྒྱས་པས་ལྷམ་མེར། ལྷན་ནེ། ལྷང་ངེར་ འཕགས་པ་ནི་རྒྱུ་སྐར་དབུས་ན་
མཚན་མོའི་མགོན་པོ་ལྟ་བུ། ངུར་སྨྲིག་འཆང་བའི་དགེ་འདུན་སྟོང་ཕྲག་དུ་
མས་ལག་ན་གདུགས་དང་། རྒྱལ་མཚན་དང་། བ་དན་དང་། སྤོས་དང་། མེ་
ཏོག་དང་། འབུད་རྡུང་རྒྱུད་དཀྲོལ་གྱི་རོལ་མོའི་བྱེ་བྲག་མཐའ་ཡས་པ་ཐོགས་
ཏེ་མཆོད་བཞིན་པས་མདུན་ནས་བདར་ཏེ་ཕེབས་པ་ནི། སྔོན་སྟོན་པ་ཐུབ་
པའི་དབང་པོ་དགྲ་བཅོམ་པ་ལྔ་བརྒྱས་མདུན་བདར་ཏེ་ཡུལ་མ་ག་དྷར་
གཤེགས་པ་ལྟ་བུ། མདོར་ན་རྗེ་འདི་ཡི་ངོ་མཚར་བའི་རྣམ་ཐར་བསམ་གྱིས་
མི་ཁྱབ་པས་དེར་འདུས་ཀྱི་སྐྱེ་བོ་བགྲངས་ལས་འདས་པ་རྣམས་ཡིད་ཀྱི་
བརྟན་པ་ཅིག་ཅར་དུ་འཕྲོག་སྟེ། ལ་ལ་ནི་ལག་ཐལ་མོ་སྦྱར་ཏེ་ལུས་ཀུན་ས་
-91-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མ
ལ་ཕབ་པའི་ཕྱག་མང་དུ་འཚལ། ཁ་ཅིག་ནི་ཡོན་ཏན་བརྗོད་ཅིང་གསོལ་བ་
འདེབས་པའི་ཚིག་གིས་གཏམ་གཞན་གྱི་གོ་སྐབས་འཕྲོག་པར་བྱས། གཞན་
དག་ནི་ངོ་མཚར་བའི་ཡོན་ཏན་རྗེས་སུ་དྲན་པས་ཡིད་ལ་རྣམ་རྟོག་གཞན་རྒྱུ་
བའི་གོ་སྐབས་བཅོམ་པར་བྱས་ཏེ། ཡིད་ལ་མངོན་འདོད་ ཀྱི་དད་གསུམ་
པདྨོའི་འཛུམ་དཀར་ཁོང་ནས་རྒོད་པར་གྱུར་ཏོ།། སྐྱེ་བ་ཁྱོད་
ཇི་སྐད་དུ་རྒྱལ་བ་མ་ཕམ་པས། གྲོང་ སོགས་ སུ་ དེའི་ཉོན་མོངས་
རྣམས༑ ༑རྒྱུན་གཅོད་ རྒྱལ་བའི་ཉོན་མོངས་མེད། །ཅེས་ གསུངས་ པ་ ལྟར།
ཉོན་མོངས་མེད་པའི་ཏིང་ངེ་འཛིན་གྱི་མཐུས་ཞལ་མཐོང་བ། གསུང་ཐོས་པ།
ཡིད་ལ་དྲན་པ། ལུས་ལ་རེག་པ་ཙམ་གྱི་སྒོ་ནས་ཀྱང་བླ་ན་མེད་པའི་བྱང་ཆུབ་
ཀྱི་ས་བོན་ཁྱད་པར་ཅན་བསྐྲུན་ཏེ་རྣམ་པར་དཀར་བའི་ལས་ལ་འགོད་བཞིན་
པར༑ བློ་བཟང་རྒྱལ་བ་གཉིས་པའི་ལུང་གིས་ཟིན་པའི་ཆོས་སྡེ་ཆེན་པོ་ཆོས་
འཁོར་བྱམས་པ་གླིང་དུ་མི་འཇིགས་གདོང་ལྔས་བཏེགས་པའི་གསེར་གྱི་ཁྲི་
འཕང་མཐོན་པོར་ཞབས་སོར་བཀྲ་ཤིས་ཀྱི་རེ་ཁ་ཉེ་བར་བཀོད་དོ། །དེ་ནས་
དེར་གཉུག་མར་གནས་པ་དང་། ཕྱོགས་ནས་འདུས་པའི་སློབ་ཚོགས་ཤིན་ཏུ་
རྒྱས་པ་ལ། དབུ་ཕར་ལ་སོགས་པའི་གཞུང་ཆེན་བཅོ་ལྔའི་བཤད་པ་མཛད་
པས་ཕལ་ཆེར་རྫོགས་པར་ཉེ་བ་ན། རི་བོ་ཆེ་ནས་ཆོས་རྗེ་ཀུན་སྤངས་པ་
བསྙེན་པར་རྫོགས་ཕྱིར་གདན་ཞུ་བྱུང་བས་དྲག་རིམ་ཞིག་དང་བཅས་ཏེ་
ཕེབས་ནས་ལས་ཀྱི་སློབ་དཔོན་མཛད། དེ་གའི་དགེ་འདུན་རྣམས་ལ་ལམ་
རིམ་དང་། གཞན་ཡང་འདོད་ཆོས་སྣ་ཚོགས་གནང་ནས། སླར་ཆབ་མདོའི་
- 92 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
གདན་སར་ཕེབས་ནས་སྔར་གྱི་གསུང་ཆོས་འཕྲོ་རྣམས་བསྐྱངས་ཤིང་། མདོ་
སྔགས་ཀྱི་ཆོས་རྒྱུན་མ་ཆད་པར་གསུངས་པས་བུ་སློབ་རྣམས་ལ་ཆོས་ཀྱི་
བདུད་རྩི་ངོམས་པར་བསྩལ་བས་དགའ་བདེ་ཟད་མི་ཤེས་པའི་དཔལ་ལ་སྤྱོད་
པར་གྱུར་ཏོ། །
དེ་ལྟར་འགྲོ་དོན་རྒྱ་ཆེན་པོ་བསྐྱངས་ཤིང་དགེ་འདུན་རྣམས་ཀྱི་ཚོགས་
ཀྱི་ཆོས་ སྤྱོད་རྒྱུན་འཛུགས་ནི། སྐྱབས་འགྲོ། གཅོ་ རྒྱལ་མ། སེམས་བསྐྱེད།
ཚད་མེད་བཞི། ལམ་རིམ་གསོལ་འདེབས། ལྟུང་བཤགས། ཤེར་སྙིང་། སྒྲོལ་
མའི་བསྟོད་པ་ འདོད་གསོལ་དང་བཅས་པ། ཚེ་གཟུངས། ཤ་ཝ་རི། བཟང་
སྤྱོད༑ བྱམས་སྨོན། ཐོག་མཐའ་བར་དགེ །བདེ་བ་ཅན་གྱི་སྨོན་ལམ། བསྟན་
འབར་མ་རྣམས་ངེས་ཅན་དུ་མཛད། མང་ཇ་ཡོད་དུས་དེའི་སྟེང་དུ་རྟེན་འབྲེལ་
བསྟོད་པ། སྐབས་གསུམ་མ། མཛད་བཅུ། བྱམས་འཇམ་དབྱངས་ཀྱི་བསྟོད་
པ༑ རྗེ་ཉིད་དང༌ རྒྱལ་ཚབ་ རྗེའི་བསྟོད་པ། དབུ་མ་འཇུག་པ་སོགས་ཆབ་
མདོའི་དགོན་པ་མ་བཏབ་གོང་ནས་ངེས་ཅན་དུ་མཛད། དུས་ཕྱིས་དགོན་པ་
ཚུགས་ནས། མཛད་བཅུ། བྱམས་འཇམ་དབྱངས་གཉིས་ཀྱི་བསྟོད་པ་དང་། །
དཔལ་ ལྡན་ ས་ གསུམ་ མ། ཡོན་ ཚོགས་ མ། གངས་ རི་ མ། རྩ་ ཤེ། མངོན་
རྟོགས་རྒྱན། རྣམ་འགྲེལ་རྩ་བ་རྣམས་གང་ཐོན་དང་། ཉིད་ཀྱིས་མཛད་པའི་
སྨོན་ལམ་སྟོབས་བཅུ་མ་རྣམས་ཉི་མ་གཅིག་ལ་མང་ཇ་གཉིས་བྱུང་ཡང་རེ་
རེའི་དུས་སུ་ཞལ་འདོན་ཚང་མ་མཛད།།
དེ་
1:| མདོར་ན་ཇི་སྐད་དུ་མཛོད་ལས། སྟོན་པའི་དམ་ཆོས་རྣམ་གཉིས་ཏེ།
93-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་པ། །སྒྲུབ་པར་
བྱེད་པ་ཁོ་ན་འོ། །ཞེས་གསུངས་པ་ལྟར། ལུང་གི་བསྟན་པ་སྡེ་སྣོད་གསུམ་ལ་
ཐོས་བསམ་གྱིས་གཏན་ལ་ཕབ་སྟེ་གདུལ་བྱ་གཞན་ལ་མ་ནོར་བར་བཤད་
པའི་སྒོ་ནས་འཛིན་པ་དང༌། རྟོགས་པའི་བསྟན་པ་བསླབ་པ་གསུམ་བསྒོམས་
པས་ཉམས་སུ་བླངས་ཏེ་སྒྲུབ་པའི་སྒོ་ནས་འཛིན་པ་ལ་བསྟན་འཛིན་གྱི་སྐྱེས་
བུ་ཞེས་མཁས་པ་རྣམས་ལ་གྲགས་ཤིང་གྲུབ་ལ། རྒྱུ་མཚན་དེས་ན། དེ་ཉིད་
ལས༑ ཚུལ་གནས་ཐོས་དང་བསམ་ལྡན་པའི། །སྒོམ་པ་ལ་ནི་རབ་ཏུ་སྦྱོར། །
ཞེས་གསུངས་ པ་ལྟར། གཞི་ ཚུལ་ ཁྲིམས་རྣམ་པར་དག་པ་ལ་གནས་ནས་
འདུལ་བ་ཀ་རི་ཀ་ལྔ་བཅུ་པ་ནས་བཟུང་། རྒྱུད་རྒྱལ་གསང་བ་འདུས་པའི་
བར་གཞུང་ལུགས་མཐའ་དག་ལ་ཐོས་བསམ་སྒོམ་གསུམ་ཡ་མ་བྲལ་བར་
གཅིག་གྲོགས་སུ་གཅིག་འགྲོ་བའི་སྒོ་ནས་རང་རྒྱུད་ལ་ཡོན་ཏན་མཐའ་དག་
དབྱར་མཚོ་ལྟར་རྒྱས་ཏེ་གཞན་ལ་ལམ་མ་ནོར་བ་བསྟན་པའི་སྒོ་ནས་ཐུབ་
པའི་རིང་ལུགས་ཉིན་མོ་ལྟར་གསལ་བར་མཛད་པ་ནི་སྐྱེས་བུ་དམ་པ་རྣམས་
ཀྱི་རྣམ་པར་ཐར་པ་ལགས་ཤིང༌། དེ་ཡང་ཐོག་མར་རྒྱལ་བའི་བཀའ་དང་
དགོངས་འགྲེལ་མཐའ་དག་ལ་རིས་སུ་མ་ཆད་པའི་ཐོས་པ་གལ་ཆེ་བར་
གཟིགས་ནས། རྗེ་འདིས་འཇམ་མགོན་ཙོང་ཁ་པ་ཆེན་པོ་སོགས་མཁས་གྲུབ་
གཉིས་ལྡན་གྱི་བཤེས་གཉེན་དུ་མ་རིགས་ཀྱི་ཅོད་པན་དུ་བསྟེན་ནས། ཕར་
ཚད༑ དབུ་མ། འདུལ་ མཛོད། མངོན་ པ་ སོགས་ འཕགས་ ཡུལ་ པཎ་ གྲུབ་
རྣམས་ཀྱིས་མཛད་པའི་མདོ་ཕྱོགས་སྐོར་གྱི་གཞུང་ལུགས་རྒྱ་མཚོ་ལྟ་བུ་ལ་



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
སྦྱངས་པ་མཐར་ཕྱིན་པ་མཛད་དེ། བསྟན་པའི་རྩ་བ་སོ་སོར་ཐར་པའི་སྡོམ་པ་
མ་ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་བ། ཉམས་ན་ཕྱིར་
བཅོས་པའི་ཐབས་སོགས་དགག་གྲུབ་གནང་གསུམ་གྱི་བཅས་པ་ཕྲ་མོ་ཚུན་
ཆད་ཐུགས་སུ་ཆུད་པར་མཛད། ཐེག་པ་ཆེན་པོའི་ལམ་རྒྱུ་འབྲས་དང་བཅས་
པ་མཐའ་དག་མཁྱེན་པ་གསུམ་དང་སྦྱོར་བ་བཞིའི་ནང་དུ་བསྡུས་ནས་ཉམས་
སུ་ལེན་ཚུལ་ལ་ཐུགས་ངེས་བརྟན་པོར་འཁྲུངས། ཁྱད་པར་དབུ་མ་ཐལ་
འགྱུར་བའི་ཐུན་མོང་མ་ཡིན་པའི་དཀའ་བའི་གནས་རྣམས་ལ་ཚིག་སྤྱི་ཙམ་མ་
ཡིན་པར་ཚད་མས་ངེས་པ་རྙེད་ནས་སྒྲོ་འདོགས་ལྷག་མ་མེད་པར་ཆོད། རྒྱུད་
སྡེ་སོ་སོའི་རྩ་བཤད་ཀྱི་རྒྱུད་དང་། དགོངས་འགྲེལ་གྱི་གཞུང་ལུགས་མ་ལུས་
པ་ལ་གསན་སྦྱངས་མཐར་ཕྱིན་པ་མཛད་དེ། རྒྱུད་སྡེ་སོ་སོའི་ཟབ་གནད་
རྣམས་ལྟ་ཅི་སྨོས། ཕྱག་ལེན་ཕྲ་མོ་ཚུན་ཆད་ཀྱང་མ་འདྲེས་པར་ཐུགས་སུ་
ཆུད༑ གཞན་ཡང་ རྗེ་ཙོང་ཁ་པ་ཆེན་པོ་ཡབ་སྲས་ཀྱིས་མཛད་པའི་ལེགས་
བཤད་དྲི་མ་མེད་པ་རྣམས་དང་། བོད་ཀྱི་བླ་མ་གོང་མ་རྣམས་ཀྱིས་མཛད་
པའི་གཞུང་རྣམས་ལ་སྦྱངས་པ་དཔྱིས་ཕྱིན་པ་མཛད་དེ་ཐོས་པ་རྒྱ་མཚོའི་ཕ་
རོལ་ཏུ་སོན་པའི་མཁས་པའི་དེད་དཔོན་ཆེན་པོར་གྱུར། དེ་ལྟར་ཐོས་པའི་
དོན་རྣམས་བྱང་ཆུབ་ལམ་གྱི་རིམ་པའི་མན་ངག་ལྟར་རང་རྒྱུད་དང་སྦྱར་བའི་
ཉམས་ལེན་མཛད། ངེས་འབྱུང་གི་བསམ་པ་རྣམ་པར་དག་པས་ཡིད་བསྐུལ་
ཏེ་སྡོམ་པ་གསུམ་གྱི་བཅས་མཚམས་མཐའ་དག་མིག་གི་འབྲས་བུ་ལྟར་
བསྲུང་བའི་སྒོ་ནས་ཉེས་ལྟུང་ཕྲ་མོས་ཀྱང་མ་གོས་པ་ལ་འབད་པར་མཛད།
-95 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རྒྱུ་འབྲས་མན་ངག་བདུན་དང་། བདག་གཞན་མཉམ་བརྗེའི་སྒོ་ནས་བྱམས་
པ་དང་སྙིང་རྗེའི་རྩ་བ་ཅན་གྱི་བྱང་ཆུབ་ཀྱི་སེམས་ལ་བཅོས་མིན་གྱི་མྱོང་བ་
ཐོན་ཏེ་དབེན་གནས་རྣམས་སུ་དཔྱད་འཇོག་སྤེལ་མར་སྒོམ་པའི་ཏིང་ངེ་
འཛིན་ལ་གཞོལ་བས། རྟེན་འབྲེལ་མཐའ་དག་སྣང་ལ་རང་བཞིན་མེད་པ་སྒྱུ་
མ་ལྟ་བུར་འཆར་བའི་ཟབ་མོ་དབུ་མའི་ལྟ་བ་ ཁྱད་ པར་ ཅན་ཐུགས་ལ་
འཁྲུངས། དཔལ་གསང་བ་འདུས་པའི་ལམ་རིམ་པ་ལྔ་དང་། འཁོར་ལོ་སྡོམ་
པའི་བསྐྱེད་རྫོགས། ནཱ་རོ་ཆོས་དྲུག །ནི་གུ་ཆོས་དྲུག །དཔལ་དུས་ཀྱི་འཁོར་
ལོའི་སྦྱོར་བ་ཡན་ལག་དྲུག་སོགས་ཚུལ་བཞིན་ཉམས་སུ་བླངས་པས་བླ་མེད་
ནས་བཤད་པ་ལྟར་གྱི་བདེ་སྟོང་གཉིས་སུ་མེད་པའི་ཡེ་ཤེས་ཁྱད་པར་ཅན་
རྒྱུད་ལ་འཁྲུངས་ཏེ་གྲུབ་པའི་གོ་འཕང་མཐོན་པོར་གཤེགས། རང་གིས་ཇི་
ལྟར་ཐུགས་སུ་ཆུད་པ་ལྟར་སྣོད་ལྡན་ཀྱི་གདུལ་བྱ་ལ་འཇིགས་པ་མེད་པའི་
སེངྒེའི་ང་རོས་ལེགས་པར་འདོམས་པར་མཛད་དེ། འཆད་རྩོད་རྩོམ་གསུམ་
གྱི་སྒོ་ནས་དབུས་འགྱུར་ཆོས་ཀྱི་ཞིང་སར་རྒྱལ་བའི་བསྟན་པ་འཛིན་སྤེལ་
གནང་བཞིན་བཞུགས་པའི་སྐབས་ནས་སྒྲིབ་མེད་ཡེ་ཤེས་ཀྱི་སྤྱན་རྣམ་པར་
དག་པས་རང་ཉིད་ཀྱི་སྔོན་གྱི་ཐུགས་བསྐྱེད་དང་སྨོན་ལམ་ཇི་ལྟར་བཏབ་པ་
དང་༑ མདོ་ཁམས་ལུས་ཅན་ཡོངས་ཀྱི་རྣམ་པར་དཀར་བའི་བསོད་ནམས་
ཟུང་དུ་འབྲེལ་བའི་འབྲས་བུ་མཐུ་ཅན་དུ་སྨིན་པའི་དུས་ལ་བབས་པ་ཕྱག་
མཐིལ་གྱི་རི་མོ་བཞིན་དུ་རྣམ་པ་ཇི་ལྟ་བར་གསལ་བར་མཁྱེན་ནས། མདོ་
ཁམས་ནོར་འཛིན་གྱི་ཐིག་ལེར་ཞབས་མཐིལ་འཁོར་ལོའི་རི་མོ་མངོན་པར་
-16



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
བཀོད༑ འདི་ཕྱོགས་སུ་ལོ་ངོ་སོ་གཉིས་བཞུགས་རིང་། ཇི་སྐད་དུ་རྗེ་ཙོང་ཁ་
པ་ཆེན་པོས། མཛད་པ་ཀུན་ལས་གསུང་གི་ནི། །མཛད་པ་མཆོག་ཡིན་དེ་ཡང་
ནི༑ ༑འདི་ཉིད་ཡིན་ཕྱིར། ཞེས་གསུངས་པ་ལྟར། མི་འཇིགས་གདོང་ལྔས་
བཏེགས་པའི་གསེར་གྱི་ཁྲི་འཕང་མཐོན་པོར་འཇིགས་པ་དང་བག་ཚ་བ་མེད་
པར་ཁྱུ་མཆོག་རླབས་པོ་ཆེའི་སྟབས་ཀྱིས་གཤེགས། འགྲོ་བ་མཐའ་དག་ལ་
མཉེས་ཤིང་གཤིན་པའི་སྙིང་རྗེ་ཆེན་པོས་ཡིད་རང་དབང་མེད་པར་བསྐུལ་
ནས་གསུང་རབ་མཐའ་དག་གི་དགོངས་དོན་ལ་ཐོགས་པ་མེད་པར་འཇུག་
པའི་རྣམ་དཔྱོད་ཀྱི་སྒོ་ནི་ཡངས་པོར་ཕྱེས། དཔལ་གྱི་མགུར་ནས་ལེགས་པར་
བཤད་པའི་སྦྲང་ཆར་ཟད་མི་ཤེས་པའི་ཀློང་ནི་རྡོལ། གསུང་གི་དབང་ཕྱུག་ལ་
མངའ་བརྙེས་པའི་ལྗགས་རྣམ་པར་བསྐྱོད་དེ། ཇི་སྐད་དུ་བསྟོད་པ་བརྒྱད་ཅུ་
པ་ལས། མཁས་པ་རྣམས་ཀྱི་དགའ་བ་བསྐྱེད། །བར་མ་རྣམས་ཀྱི་བློ་ཡང་
སྤེལ༑ ༑ཐ་མའི་རབ་རིབ་འཇོམས་མཛད་པའི། །གསུང་འདི་སྐྱེ་བོ་ཀུན་ལ་
སྨན་༑ ༑ཞེས་གསུངས་པ་ལྟར། རྒྱལ་བའི་གསུང་རབ་སྤྱི་ཡི་ཁོག་ལ་ངེས་པ་
སྟེར་ཞིང་ལམ་གྱི་ལུས་ཡོངས་སུ་རྫོགས་པའི་གུང་བསྒྲིགས་པས་ལག་ཏུ་
བླངས་བདེ་བ། དཀའ་བའི་གནས་གསལ་བར་སྟོན་ཅིང་རྒྱས་བཤད་སྐབས་
དོན་དུ་འདྲིལ་བ། ཚིག་སྔ་ཕྱིའི་འབྲེལ་ཆགས་ཤིང་ཟློས་པའི་སྐྱོན་དང་བྲལ་
བ༑ ཚིག་ལ་མི་འཁྲི་ཞིང་གནད་དོན་ལ་གོ་བ་སྟེར་བ། གདམས་ངག་ལ་ཡིད་
ཆེས་སྐྱེད་པའི་ཡན་ལག་ཚད་མའི་གཞུང་གི་རྒྱབ་རྟེན། བཤད་དོན་ལ་ཚད་
མའི་ངེས་པ་སྐྱེད་པའི་ཡན་ལག་དཔེ་དང་གཏན་ཚིགས། ཉམས་ལེན་ལ་མྱོང་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བ་འདོན་པའི་ཡན་ལག་དམ་པ་གོང་མའི་མན་ངག་གིས་བརྒྱན་ཏེ་གོ་བ་
འབྱམས་ཀླས་པ། བསྟན་པའི་ཐ་མ་ལ་གང་ཕན་དུ་འགྱུར་བ་སོགས་མཁས་
པ་མགུ་བ་བསྐྱེད་པའི་ལེགས་བཤད་རྨད་དུ་བྱུང་བའི་དམ་པའི་ཆོས་ཆར་
དགུང་ནས་ཕབ་སྟེ། ཁམས་དང་མོས་པ་དང་རྗེས་སུ་མཐུན་པའི་མཛད་པ་
དུས་ལས་མི་ཡོལ་བར་གདུལ་བྱ་གྲངས་མེད་པ་སྨིན་གྲོལ་གྱི་ལམ་བཟང་པོར་
བཀོད་པ་དང་ཆབས་ཅིག །ཆབ་དགོན་བྱམས་པ་གླིང་གསར་འདེབས་དང༌།
དགེ་འདུན་གྱི་སྡེ་གསར་དུ་བཙུགས་པ་ནས་སུམ་སྟོང་བརྒལ་བའི་བར་དར་
སྤེལ་ གནང་སྟེ། གཞི་ གསུམ་ གྱི་ ཕྱག་ ལེན་ དང་། ཆོས་ འདུལ་བའི་བཅའ་
ཁྲིམས༑ བཀའ་པོད་ཀྱི་རྩོད་གྲྭ། །རྒྱུད་སྡེ་རྒྱ་མཚོའི་འཆད་ཉན་དང་ཐིག་ཚོན་
ཆོ་ག་ཕྱག་ལེན་སོགས་ཚགས་ཚུད་གནང་བ་བཅས་ཀྱི་སྒོ་ནས་རྒྱལ་བསྟན་
ནགས་ཀླུང་སྟུག་པོའི་དབུས་ན་དཔག་བསམ་ཡོངས་འདུའི་ལྗོན་པ་ལྟར་ཆེས་
ཆེར་འཕགས་པའི་ཞྭ་སེར་ཅོད་པན་འཆང་བའི་རིང་ལུགས་སྒོ་ཐམས་ཅད་
ནས་ཕྱོགས་ཐམས་ཅད་དུ་དར་ཞིང་རྒྱས་པར་མཛད་པའི་འཕྲིན་ལས་ཀྱི་ཆ་
ཤས་རེས་ཀྱང་ཕྱོགས་ཀྱི་ཐ་གྲུར་འཇལ་བའི་དགེ་མཚན་མངོན་པར་གསལ་
བར་གྱུར་ཏོ།།
་བ་ མེ ད་པར་
1:|: ལྗགས་རྩོམ་གྱི་སྐོར་ནི། རྗེ་འདིས་རྩོམ་པ་སོགས་ནི་ཡུལ་དུས་ཀྱི་
དབང་གིས་དར་རྒྱས་མི་འོང་གསུངས་ནས་ཆེར་མ་མཛད། འོན་ཀྱང་ཕར་ཕྱིན་
གྱི་ཊིཀྐ་དང་། སྔགས་དང་བྱང་སེམས་ཀྱི་བསླབ་བྱ། སྐྱབས་འགྲོའི་བསླབ་བྱ།
ཞི་ལྷག་གི་ཟིན་བྲིས། ཚད་མ་དང་འདུལ་བའི་སྐོར་གྱི་ཟིན་བྲིས། དབུ་མའི་
-98 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
སྦྱོར་ཕྲེང། རྗེ་ ཙོང་ ཁ་ པ་ དང༌། རྒྱལ་ཚབ་ཆོས་ རྗེའི་བསྟོད་པ། སྨོན་ལམ་
བསྡུས་པ་རྣམས་མཛད་ཀྱང་བསྟན་པ་འཕེལ་འགྲིབ་ཀྱི་དུས་འགྱུར་མང་རྐྱེན་
ད་ལྟ་སྨོན་ལམ་བསྡུས་པ་ལས་གཞན་རྣམས་འདྲེན་བྱེད་ཀྱི་ཡུལ་དུ་མ་གྱུར་པ་
ནི་ཤིན་ཏུ་ཕངས་སོ།།
་ :་དང་། ད་
པའི དེ་ནས་བསྟན་པ་དང་གདུལ་བྱའི་མཛད་པ་མཐར་ཕྱིན་ནས་དགུང་ལོ་
དྲུག་ཅུ་རྩ་གསུམ་བཞེས་པ་དབང་ཕྱུག་མེ་གླང་གི་ལོར། ཧོར་ཟླ་བདུན་པའི་
སྐོར་ནས་སྐུ་ཁམས་ཅུང་ལྟེམ་པའི་ཚུལ་བསྟན་པ་ན། སློབ་ཚོགས་དགེ་འདུན་
རྣམས་ ཀྱིས་ ཞབས་ རིམ་དུ། རྒྱལ་བའི་ བཀའ་ དག་ སྒྲོག་ དང༌། ཆོས་ སྐྱོང་
རྣམས་ ཀྱི་ གཏོར་ སྒྲུབ། ལས་ བཞིའི་ སྦྱིན་སྲེག །གཟུངས་ སྔགས་ མང་ པོའི་
སྔགས་རྒྱུན་སོགས་ཞབས་རིམ་རྒྱ་ཆེར་སྒྲུབ་སྐབས། རྗེ་ཉིད་ཀྱི་ཞལ་ནས།
གསང་བདེ་འཇིགས་གསུམ་གྱི་བསྙེན་སྒྲུབ་གནང་ན་ཞབས་རིམ་དེ་ལྷག་མ་
མཆིས་ཤིང་། བསྙེན་པའི་ཡང་གོ་ཆོད་པས་ལེགས་ཚུལ་ཕེབས་པ་ལྟར། དགེ་
འདུན་བརྒྱ་ཕྲག་ཙམ་ཚན་པ་བྱས་ནས་ཞག་བཞི་བཅུའི་རིང་ལ་བསྙེན་སྒྲུབ་ལ་
བརྩོན་པར་མཛད། སྡེ་སྣོད་འཛིན་པ་མང་པོས་དཔལ་དུས་ཀྱི་འཁོར་ལོའི་
དཀྱིལ་འཁོར་སྒྲུབ་མཆོད་སོགས་ཞབས་རིམ་ཐང་ལྷོད་མེད་པར་ཡུན་རིང་དུ་
སྒྲུབ་སྐབས་ཤིག་ན། བྱ་བྲལ་བ་རྣམས་དང་། བླ་མ་ཆེ་གྲས་རྣམས་མདུན་དུ་
བོས་ནས་བསྟན་པ་འཛིན་སྐྱོང་གི་བྱ་བ་རྣམས་ར་བ་སྒང་གི་དཀའ་བཞི་དགོན་
པའི་དགེ་འདུན་གྱི་སྡེ་བཙུགས། ཆོས་འཆད་ཉན་དང་། གྲྭ་སྐོར་གཏོང་ལེན་
སོགས་བསྟན་པའི་སྲོལ་མ་ཉམས་པ་ད་དུང་ཡོད་ཟེར་བ་ལྟར། ཁྱེད་རྣམས་
-99-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱིས་ཀྱང་དགོན་སྡེ་འདིར་ གཙོ་ བཞུགས་ གནང་ནས། འདུལ་བའི་བསླབ་
ཁྲིམས་ དང༌། གཞི་ གསུམ་ གྱི་ ཕྱག་ བཞེས། ཆོས་ འཆད་ ཉན་ སོགས་ རྒྱུན་
འཁྱོངས་གནང་སྟེ་བསྟན་པ་དང་སེམས་ཅན་ལ་གང་ཕན་གྱི་ཐབས་ལ་འབད་
དགོས་ པའི་ བཀའ་ སློབ་ གནང་། དེར་ འཁོད་ བུ་ སློབ་ རྣམས་ ཀྱིས་ བཀའ་
བཞིན་བསྒྲུབ་པར་ཁས་བླངས་པས་ཐུགས་དགྱེས་ཚོར་ཆེན་པོ་མཛད། དེ་
ནས་ཟླ་བ་བཅུ་པའི་ཚེས་བཅོ་ལྔ་ཉིན་གསོ་སྦྱོང་གི་དབུར་བཞུགས། དགེ་
འདུན་པ་རྣམས་ལ་ཞབས་རིམ་ལ་དམིགས་ནས་ཚད་མེད་བཞི་དང་། བདག་
གཞན་མཉམ་བརྗེའི་སྒོ་ནས་བྱང་ཆུབ་ཀྱི་སེམས་བསྒོམ་ན་ལེགས་གསུངས།
ཚེས་ཉེར་གཅིག་ཉིན་སྙན་གཡོག་པ་དབོན་པོ་བཀྲ་ཤིས་དཔལ་བརྩེགས་
དང་། དགེ་སློང་ཤེས་རབ་འོད་ཟེར་གཉིས་ལ་ཞལ་འཛུམ་པ་རེ་མཛད་ནས་
བྱང་ཆུབ་ཀྱི་སེམས་སྒོམས། རྟེན་གྱི་མདུན་དུ་མཆོད་པ་བཟང་པོ་ཤོམས། བླ་
མ་ཆེ་གྲས་རྣམས་སྔོན་དུ་བོས་ལ། དེ་རྗེས་སུ་དགེ་འདུན་རྣམས་ལའང་བརྡ་
སྤྱོད་མཛོད། ཅེས་གསུངས་པ་བཞིན་བླ་མ་ཆེ་གྲས་རྣམས་སྐུ་མདུན་དུ་བཅར་
སྐབས། ད་ཁྱེད་བྱ་བྲལ་ཆེ་བ་བསོད་ནམས་བཟང་པོས་ལོ་གཅིག་ཙམ་ཚོགས་
དབུས་སུ་མདོ་གསུངས་མཛད་ན་དེ་ནས་ཅི་བདེར་མཛད་ཆོག །བྱ་བྲལ་ཆུང་
བས་བསྙེན་གནས་ཀྱི་སྡོམ་པ་འབོག་པ་སོགས་བསྟན་པ་ལ་གང་ཕན་མཛོད།
ཁྱེད་རྣམས་ཀུན་གྱིས་དཀའ་བཞི་དགོན་པའི་བླ་མ་རྣམས་ཀྱི་མཛད་སྤྱོད་མ་
བརྗེད་པར་མཛོད། ཕྱོགས་སུ་མ་ལྷུང་བར་བསྟན་པ་ཐ་གྲུ་ཀུན་ལ་རྒྱས་པའི་
ཁུར་ཆེན་པོ་བསྣམས་པར་མཛོད། ཆགས་སྡང་གིས་ཀུན་ནས་བསླང་བའི་
i
- 100 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ། །
གྲུབ་མཐའི་ཕྱོགས་ཞེན་གྱི་ཚིག་ཙམ་གྱིས་ཀྱང་བསྟན་པ་ལ་གནོད་པས་སྡིག་
རྐྱེན་དུ་མ་སོང་བར་མཛོད་ཅིག་གསུངས། བོད་ཀྱི་བླ་མ་འགའ་ཞིག་གི་རྣམ་
ཐར་མདོར་བསྡུས་ཀྱང་གསུངས། ཁྱད་པར་རྗེ་མར་མི་གཉིས་ཀྱིས་ཀླུ་སྒྲུབ་ཀྱི་
དགོངས་པ་མཐར་ཐུག་དབུ་མའི་དོན་རྟོགས་པར་རྗེ་ཙོང་ཁ་པས་ཞལ་གྱིས་
བཞེས་༑ སངས་རྒྱས་བཅོམ་ལྡན་འདས་ཀྱི་ངེས་དོན་གྱི་དགོངས་པ་མཐར་
ཐུག་འཕགས་པ་ཀླུ་སྒྲུབ་ཀྱིས་བཀྲལ་བ་ལྟར་ཡིན། དེ་ཉིད་ཐམས་ཅད་མཁྱེན་
པ་ཙོང་ཁ་པ་ཆེན་པོའི་ཐུགས་སུ་ཆུད། རྗེའི་བུ་ཆེན་རྣམས་ཀྱིས་ཀྱང་ རྗེའི་
གསུང་ལ་བརྟེན་ནས་དབུ་མའི་དོན་རྟོགས་སྙམ་ཞིང་། རང་གིས་ཀྱང་རྟོགས་
དཔྱོད་ཡང་ཡང་བྱས་པས་ སྔར་ནས་ ཀྱང་དབུ་མའི་དོན་གོ་སྙམ་པ་ཡོད། །
དཔལ་གསང་བ་འདུས་པའི་ལམ་རིམ་པ་ལྔ་པོ་འདི་ཉམས་ལེན་དཔྱིས་ཕྱིན་
པ་ཞིག་བྱེད་སྙམ་པ་ཡོད་ཀྱང་དེ་ཙམ་རང་མ་གྲུབ། འོན་ཀྱང་ཁྲོལ་སེ་བ་
གཅིག་ནི་བྱུང་ཡོད་སོགས་མང་དུ་གསུངས་ནས། འདི་དག་ནི་རང་གི་ཡོན་
ཏན་མདོ་ཙམ་བརྗོད་པ་ཡིན་པས་ཁྱེད་རྩ་བའི་སློབ་མ་རྣམས་ལ་དེ་ཙམ་ཞིག་
སྨྲས་ན་ ཨེ་མི་བཟོད་ གསུངས། ད་ དགེ་ འདུན་རྣམས་འཚོགས་ དང་། ཁོང་
རྣམས་ཀྱིས་འཕྲད་པ་ཙམ་ཡང་མ་བྱུང་སྙམ་པའི་ཡུས་རེ་ཡང་འོང་བས་ཁོང་
རྣམས་དང་འཕྲད་དགོས་གསུངས། དེ་ནས་ཆོས་ཁྲིའི་ཁར་ཕེབས་ནས་དགེ་
འདུན་རྣམས་ལ་ཞལ་བསྟན། དགེ་འདུན་རྣམས་ ཀྱིས་ཡན་ལག་བདུན་པ་
མཎྜལ་དང་བཅས་པ་ཕུལ། བླ་མའི་ཞལ་ནས། ངེད་ཅག་བླ་མ་ཀུན་གྱིས་ཁོང་
བཙུན་པ་རྣམས་ལ་ཕན་སེམས་ཀྱིས་འཇིགས་འཇིགས་ཙམ་རེ་བྱས་པས།
- 101-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཁོང་རྣམས་ཀྱི་ཁྲོད་ན་ཞེ་ཁྲོས་བྱས་པ་འགའ་རེ་ཨེ་ཡོད་སྙམ་པས་ཕྱིར་བཅོས་
ལེགས་ པོར་ གྲུབ་ན་ ལེགས་ ཀྱང་། ད་ ལྟ་ དེ་ ཙམ་མི་འོང་ བ་ འདུག་ པས།
ཐམས་ཅད་ཀྱིས་ལྟུང་བཤགས་དང་། སྤྱི་བཤགས་ལེགས་པོ་ཚར་གསུམ་རེ་
མཛད་དགོས་གསུངས་པས། ཐམས་ཅད་ཀྱིས་ལྟུང་བཤགས་དང་སྤྱི་བཤགས་
གསུངས་ནས་བཤགས་སྡོམ་ལེགས་པར་མཛད་གྲུབ་པ་ན། རྗེ་ཉིད་ཀྱི་ཞལ་
ནས༑ ད་ཐམས་ཅད་ཀྱིས་གསན་པར་ཞུ། སྐྱེས་པའི་ཐ་མ་ལ་འཆི་བ་དེ་ཡིན་
པས་ཐམས་ཅད་འཆི་བ་ལས་མ་འདས། དེས་ན་ཐམས་ཅད་ཀྱིས་འཆི་བའི་
གྲབས་བྱེད་པ་ལ་འབད་དགོས། ད་རེས་ཁྱེད་རྣམས་སྐུ་རིམ་ལ་དམིགས་ནས་
ཐུན་བཞིའི་རྣལ་འབྱོར་དང་བསྙེན་པ་དང་བསྐྱེད་རྫོགས་ཀྱི་རྣལ་འབྱོར་ལ་
ལེགས་པར་བརྩོན་པས་དཀའ་ངལ་ཆེན་པོས་དོན་འགྲུབ་སྟེ་རྫོགས་རིམ་རྒྱུད་
ལ་སྐྱེ་བའི་སྨིན་བྱེད་དུ་འགྱུར་ཞིང་། སྤྱིར་དབང་ལེགས་པར་ཐོབ་ཅིང་དམ་
ཚིག་དང་སྡོམ་པ་ལ་གནས་ནས་སྦོམ་པོ་ཡན་གྱི་ལྟུང་བས་མ་གོས་པར་བསྐྱེད་
རྫོགས་ཀྱི་རྣལ་འབྱོར་ཐུན་བཞིར་ཉམས་ལེན་བྱས་པས་རབ་ཚེ་འདི་དང་། ཐ་
མ་ཡང་སྐྱེ་བ་བཅུ་དྲུག་ཚུན་ལ་འཚང་རྒྱ་བར་ གསུངས། འཆི་བའི་ཚེ་ཡང་
མཁའ་སྤྱོད་ལ་སོགས་པའི་གནས་ཁྱད་པར་ཅན་རྣམས་སུ་སྐྱེ་བས་བདེ་ནས་
བདེ་བར་འགྲོ་བ། དཔེར་ན་ཁང་བཟང་ནས་ཁང་བཟང་དུ་འགྲོ་བ་ལྟ་བུ་ཞིག་
འོང་བར་གསུངས་པས། དམ་ཚིག་དང་སྡོམ་པ་བསྲུང་བ་ལ་བརྩོན་པ་ཆུ་བོའི་
རྒྱུན་བཞིན་བསྟེན་དགོས་པ་ ཡིན་གསུངས། ད་དུང་ཁྱེད་རྣམས་ཀྱིས་སྔར་
བཞིན་རྣལ་འབྱོར་འཕྲོ་མི་གཅོད་པར་ཐུགས་དམ་ལ་འབད་དགོས་གསུངས།
102 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ། །
མཇུག་ཏུ་བསྟན་པ་རྒྱས་པའི་སྨོན་ལམ་དང་། དགའ་ལྡན་དང་། བདེ་བ་ཅན་
དུ་སྐྱེ་བའི་སྨོན་ལམ་དང་། བདེན་སྟོབས་ཤིས་བརྗོད་བཅས་གསུངས་ཏེ་རྟེན་
འབྲེལ་དང་བྱིན་རླབས་མཛད་ནས་གཟིམ་ཁང་དུ་ཕེབས། དེའི་ཚེ་ཕྱོགས་གང་
ནས་གྲག་པ་མ་ངེས་པའི་དུང་དང་རོལ་མོའི་སྒྲ་གྲག་པ་ཀུན་གྱིས་ཐོས། དེ་
ནས་ཚེས་ཉེར་གཉིས་ཀྱི་སྔ་དྲོར་རྡོ་རྗེ་སེམས་དཔའི་རྟེན་འབྲེལ་བསྒྲིགས་པ་
ཡིན་གསུངས་ནས་ཕྱག་གཉིས་ཀྱིས་རྡོ་དྲིལ་བསྣམས། དར་གྱི་སྨད་གཡོག་
གསོལ་ཏེ་བདག་དང་སློབ་མ་རྣམས་ཀྱི་ལུས་ངག་ཡིད་གསུམ་དབྱེར་མེད་དུ་
གྱུར་ནས་རྡོ་རྗེ་སེམས་དཔའི་སྐུར་གྱུར། སེམས་ཅན་ཐམས་ཅད་ཀྱང་དེ་ཉིད་
ཀྱི་ས་ལ་འགོད་པར་བགྱིའོ། །འཇིགས་པ་ཀུན་ལས་རྣམ་པར་གྲོལ། །ཞེས་
གསུངས་ཤིང་། སྐུ་མདུན་དུ་ཡོད་པ་རྣམས་ལ་དེ་ལྟར་སྨོས་ཤིག་གསུངས། དེ་
ནས་མཚན་མོའི་ཆ་ལ་བབས་པའི་ཚེ་མཆོད་པ་བཟང་པོ་ཤོམས་ལ། ཁྱོད་རང་
རྣམས་ཅུང་ཟད་དབེན་པར་སྡོད་གསུངས་ནས། བདེ་སྟོང་གི་ཏིང་ངེ་འཛིན་གྱི་
ངང་དུ་བཞུགས། དེ་ནས་ཉེར་གསུམ་གྱི་ཐོག་མ་འོད་གསལ་འཆར་བའི་དུས་
ཁྱད་པར་ཅན་སྐྱ་རེངས་ཤར་བའི་ཚེ་སྟོང་པ་གསུམ་རིམ་གྱིས་མངོན་དུ་མཛད་
ནས་ཐམས་ཅད་སྟོང་པ་དོན་གྱི་འོད་གསལ་བདེ་སྟོང་གཉིས་སུ་མེད་པའི་ཡེ་
ཤེས་དོན་དམ་པའི་བདེན་པ་མངོན་དུ་མཛད་དོ། །དེའི་ཚེ་ནམ་མཁའ་ནས་
རོལ་མོའི་སྒྲ་གྲག་པ་དང་། ཉིན་ཞག་མང་པོར་ནམ་མཁའ་སྤྲིན་དང་བྲལ་ཞིང་
འོད་ཀྱི་རང་བཞིན་དུ་གྱུར་པ་དང་། ཕྱོགས་དང་ཕྱོགས་མཚམས་རྣམས་སུ་
འཇའ་ཚོན་གྱི་རི་མོ་ལས། དཔག་བསམ་གྱི་ལྗོན་ཤིང་དང་། འཁོར་ལོ་དང་།
- 103 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གདུགས་དང་། རྒྱལ་མཚན་དང་། ལྡ་ལྡི་དང་། ཟ་འོག་གི་བླ་བྲེ་བྲེས་པ་ལྟ་བུ་
དང་༑ མེ་ཏོག་གི་ཆར་ནི། འདབ་མ་གསུམ་པ་དང་། བརྒྱད་པ་དང་། དགུ་པ་
ལ་སོགས་པ་ཁ་དོག་གསེར་གྱི་མདོག་ཅན་འོད་ཟེར་གྱིས་ཉི་འོད་སྒྲིབ་ནུས་པ་
དཔག་ཏུ་མེད་པས་ནམ་མཁའ་བར་སྣང་ས་གཞི་ཐམས་ཅད་ཁྱབ་པ་སོགས་
ལྷ་རྣམས་ཀྱིས་སྐུ་གདུང་ཡིད་བཞིན་གྱི་ནོར་བུ་རིན་པོ་ཆེ་མངོན་པར་མཆོད་
པའི་ལྟས་དཔག་ཏུ་མེད་པ་བྱུང་ངོ༌།། རྫོགས་ པ་ 1 - 5 1: མི་
དེ་ལྟར་གདུལ་བྱའི་ཞིང་སར་ཆོས་ཆར་འབད་མེད་དུ་འཇོ་བའི་ཆུ་འཛིན་
ནི་མི་མཐུན་པའི་རླུང་གི་སྟོར། ཕན་བདེའི་ལོ་ཏོག་སྨིན་པར་བྱེད་པའི་ཉིན་
བྱེད་ནི་དུས་ཀྱི་ནུབ་རིའི་ཕག་ཏུ་གཞོལ། འཇམ་མགོན་རྒྱལ་བ་གཉིས་པའི་
རིང་ལུགས་ཀྱི་གདུགས་དཀར་དགུང་དུ་འདེགས་པའི་དཔུང་པ་ནི་ཆག །ཐུབ་
བསྟན་ཀུནྡའི་དགའ་ཚལ་སྐྱོང་བའི་གཉིས་སྐྱེས་རྒྱལ་པོ་ནི་དཀར་མིན་ལས་ཀྱི་
ཆུ་འཛིན་ནག་པའི་རྒྱུར་ཆུད་པས་ལྷ་དང་བཅས་པའི་འཇིག་རྟེན་ཐམས་ཅད་
ནི་མྱ་ངན་གྱི་མུན་པའི་ཁང་བུར་ཞུགས་ཏེ་སྨྲེ་ངག་འདོན། དེར་འདུས་ཀྱི་སློབ་
ཚོགས་རྣམས་གཤོག་ཆགས་ཀྱི་བྱ་མུན་པའི་ཐང་དུ་ལྷུང་བའམ། ཤེད་མ་ཕྱེ་
བའི་བྱིས་པ་མྱ་ངམ་གྱི་ཐང་དུ་འཁྱམས་པ་ལྟ་བུའམ། གྲུར་ཞུགས་པའི་ཚོང་པ་
དེད་དཔོན་གྱི་མགོན་དང་བྲལ་བ་ལྟ་བུར་སྡུག་བསྔལ་གྱི་ཚོར་བ་དྲག་པོས་
ཡིད་གདུངས། རབ་ཏུ་གདུངས། ཀུན་ཏུ་རབ་ཏུ་གདུངས་ཤིང་ཅི་བྱ་གཏོལ་
མེད་དུ་གྱུར་ཏེ། མགོན་པོ་མཆོག་གང་དུ་གཤེགས་པའི་དག་པའི་ཞིང་ཁམས་
དེར་མྱུར་དུ་ཁྲིད་པ་དང་ཚེ་རབས་ཀུན་ཏུ་རྗེས་སུ་འཛིན་པའི་གསོལ་འདེབས་
-104 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
ཡང་ཡང་བྱས་སོ།། ན ད ་པས། ད་ང་། མདུན་དུ་ན་བ་དང་། ཁ་ན་
དེའི་ཚེ་སློབ་མ་རྣམས་ཀྱིས་ཉིན་རེ་བཞིན་གསང་བདེ་འཇིགས་གསུམ་
སོགས་ཡི་དམ་གྱི་དཀྱིལ་འཁོར་མང་པོའི་ཞལ་ཕྱེ་སྟེ་བདག་འཇུག་བླངས་པ་
སོགས་དང༌། ཕྱི་ནང་སྲང་བར་ཐམས་ཅད་དུ་སྤྱི་སྒེར་གྱི་མཆོད་པ་དཔག་ཏུ་
མེད་པས་གང་བར་ཕུལ་ཞིང་། མར་མེའི་རྩེ་མོ་རླུང་གིས་བསྐྱོད་པ་ཙམ་ཡང་
མ་བྱུང་བར་འོད་ཀྱིས་ཉིན་མཚན་དབྱེར་མི་ཕྱེད་པ་ལྟ་བུར་བྱུང་། དེ་ནས་དེར་
འདུས་སློབ་ཚོགས་མང་པོའི་རེ་འདུན་ལྟར་བྱིན་རླབས་ཀྱི་ཕུང་པོ་གཞལ་དུ་
མེད་པའི་སྐུ་གདུང་རིན་པོ་ཆེ་ཞལ་བསྟན་པ་ན་སྐྱེ་བོ་ལ་ལས་ཞལ་དཀྱིལ་དུང་
ལྟར་དཀར་བ་དང༌། ཁ་ཅིག་གིས་གསེར་བཙོ་མ་ལྟ་བུ་དང་། གཞན་དག་
གིས་ཁ་དོག་སྣ་ཚོགས་པ་མཐོང་ཚུལ་མང་དུ་བྱུང་། སྐུ་གདུང་བསྒུལ་བསྐྱོད་
བྱས་པ་ན་ནམ་མཁར་འཇའ་ཚོན་གྱིས་ཁྱབ་པ་དང་། མེ་ཏོག་གི་ཆར་བབས་
པ་སོགས་ངོ་མཚར་བའི་ལྟས་མང་པོ་བྱུང་། དེ་ནས་དུས་ཀྱི་འཁོར་ལོའི་རྒྱུད་
འགྲེལ་ནས་བཤད་པ་ལྟར་བྱ་བའི་ རིམ་པ་རྣམས་བྱས་ནས། ཟླ་བ་བཅུ་
གཅིག་པའི་ཚེས་ལྔ་ཉིན་སྡེ་སྣོད་འཛིན་པ་མང་པོས་དུས་འཁོར་དང་། གསང་
བདེ་འཇིགས་གསུམ་སོགས་ཀྱི་སྦྱིན་སྲེག་དང་འབྲེལ་བའི་སྒོ་ནས་སྐུ་གདུང་
སྦྱོང་བར་མཛད་དོ། །དེའི་ ཚེ་ ནམ་ མཁར་ འཇའ་ཚོན་གྱིས་ བྲིས་ པ་ དང༌།
གསེར་མདོག་ཅན་གྱི་མེ་ཏོག་གི་ཆར་བབས་པ་ཀུན་ལ་མཐུན་སྣང་དུ་བྱུང་།
དེ་ནས་པུར་ཁང་ཞལ་ཕྱེ་བ་ན་གདུང་རུས་ལས་རིན་པོ་ཆེ་དང་། དུང་གི་རྣམ་
པ་ཅན་བྱོན་པ་དང་། རིང་བསྲེལ་ཁ་དོག་སྣ་ཚོགས་པ་ཆེ་བ་སྲན་མ་ཙམ་དང་།
- 105 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཆུང་བ་སྒྲ་ཡི་རྩེ་མོ་ཙམ་དཔག་ཏུ་མེད་པ་བྱུང་ཞིང་། སྐུ་གདུང་ཚང་མ་རིང་
བསྲེལ་གྱི་རང་བཞིན་དུ་གྱུར་ཏོ། །རིང་བསྲེལ་མང་ཆེ་བ་ནི་གདུང་རྟེན་གྱི་
སྙིང་པོར་བྱིན་རླབས་ཀྱི་རྟེན་དུ་བཞུགས་ཤིང་། འགའ་ཞིག་བུ་སློབ་རྣམས་ལ་
དད་རྟེན་དུ་བཀྲམ་པར་བྱས་སོ།།
དེ་ལྟར་གསེར་འོད་དམ་པའི་མདོ་ལས། སངས་རྒྱས་མྱ་ངན་ཡོངས་མི་
འདའ༑ ༑ཆོས་ ཀྱང་ནུབ་ པར་ མི་ འགྱུར་ཏེ། །སེམས་ ཅན་ ཡོངས་སུ་སྨིན་
མཛད་ཅིང་། །ཡོངས་སུ་མྱ་ངན་འདའ་བ་སྟོན། །ཞེས་གསུངས་པ་ལྟར། ངེས་
པའི་དོན་དུ་ནི་དེ་བཞིན་གཤེགས་པ་མྱ་ངན་ལས་འདའ་བ་མི་སྲིད་ཀྱང་། མདོ་
མྱང་འདས་ལས། ང་མྱ་ངན་ལས་མི་འདའ་བར་ཧ་ཅང་ཡུན་རིང་འདུག་ཅིང་
རྒྱུན་དུ་མཐོང་ན། སེམས་ཅན་དགེ་བའི་རྩ་བ་མ་བྱས་པ་ལྟ་བའི་དྲ་བས་
ཁེབས་པ་རྣམས་ཀྱིས་ཁམས་གསུམ་ནས་འབྱུང་བའི་ཕྱིར་བརྩོན་འགྲུས་མི་
རྩོམ་ཞིང་། དེ་བཞིན་གཤེགས་པ་ལ་དཀོན་པའི་འདུ་མི་ཤེས་སོ། །ཞེས་པ་
དང་༑ དེ་བཞིན་གཤེགས་པ་རྙེད་པ་དཀའ་བར་མཐོང་ན་ངོ་མཚར་དང་། མྱ་
ངན་གྱི་འདུ་ཤེས་བསྐྱེད་དོ། །དེ་བཞིན་གཤེགས་པ་ལ་ལྟ་བའི་སྒོམ་པ་དང་།
ཡིད་ལ་བྱེད་པའི་དགེ་བའི་རྩ་བ་འཕེལ་ལོ། །ཞེས་དང་། ཡང་མདོ་ལས།
བཅོམ་ལྡན་འདས་ཀྱིས་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་པར་བཞག་ནས་
རྡོ་རྗེ་ལྟ་བུའི་སྐུ་གཤེགས་ཏེ་སེམས་ཅན་གྱི་རིས་ན་དེ་བཞིན་གཤེགས་པའི་
རིང་བསྲེལ་གྱིས་འདུལ་བའི་སེམས་ཅན་གྱི་སླད་དུ་ཐུགས་རྗེ་ཆེན་པོས་དེ་
བཞིན་གཤེགས་པའི་སྐུ་གདུང་བྱིན་གྱིས་བརླབས་སོ། །ཞེས་གསུངས་པ་ལྟར།
- 106 -



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ།
དེ་བཞིན་གཤེགས་པ་ལ་དཀའ་བ་དང་དཀོན་པའི་འདུ་ཤེས་སྐྱེད་པ་དང་།
གདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་བ་དང༌། དགེ་བའི་རྩ་བ་
བསྐྲུན་པ་སོགས་དགོས་པ་དུ་མའི་ཕྱིར་དུ་གདུལ་བྱ་ཐུན་མོང་བའི་སྣང་ངོར་དེ་
ལྟ་བུའི་ མཛད་ པ་ སྟོན་ པ་དང་། ཐུགས་ རྗེ་ ཆེན་ པོས་ སྐུ་ གདུང་ བྱིན་གྱིས་
བརླབས་ པར་ མཛད་ པ་ ཡིན་ ཏེ། འཕགས་ པ་ གསེར་ འོད་ དམ་ པ་ ལས།
སྐབས་གཞན་དག་ཏུ་མྱ་ངན་ལས་འདའ་བ་དང་། རིང་བསྲེལ་འཇིག་རྟེན་དུ་
བཞག་ཅེས་བྱ་བ་དེ་ནི་ཐབས་མཁས་པ་བསྟན་པ་སྟེ། སེམས་ཅན་རྣམས་ཀྱི་
མཆོད་པ་དང་། རིམ་གྲོ་བྱེད་པ་དེ་དག་ཀྱང་དེ་བཞིན་གཤེགས་པའི་ཐུགས་རྗེ་
དང་༑ དགེ་བའི་རྩ་ བའི་མཐུ་ཡིན་པར་བལྟ་བར་བྱའོ། །དེ་ལ་གང་ ཞིག་
མཆོད་པ་དང་། རིམ་གྲོ་བྱེད་པ་དེ་ནི། མ་འོངས་པའི་དུས་ན། མི་ཁོམ་པ་
བརྒྱད་ཡོངས་སུ་སྤངས་ཏེ། དེ་བཞིན་གཤེགས་པ་རྣམས་དང་ཕྲད་ཅིང་། དགེ་
བའི་བཤེས་གཉེན་དང་ལྡན་པ་དང་། བྱང་ཆུབ་ཀྱི་སེམས་མི་གཏོང་བ་དང་།
བསོད་ནམས་དཔག་ཏུ་མེད་པ་འཕེལ་བ་དང་། འཁོར་བ་ལས་མྱུར་དུ་འདའ་
ཞིང་འཁོར་བའི་འཆིང་བས་གོས་པར་མི་འགྱུར་བའི་སྤྱོད་པ་དམ་པ་འདི་ཡིན་
པས་ ཁྱོད་ ཀྱིས་ནན་ཏན་དུ་བསྒྲུབ་ཅིང་ གཡེལ་ བ་ མེད་ པར་ བྱའོ། །ཞེས་
གསུངས་སོ།། ན་
དེ་ལྟ་བུའི་བྱང་སེམས་བདག་ཉིད་ཆེན་པོ་འདི་ཡི་སྐྱེ་བ་གོང་མ་རྣམས་ནི་
གོང་དུ་གསལ་བ་ལྟར་ལ། མ་འོངས་པ་ན་སངས་རྒྱས་བཅོམ་ལྡན་འདས་དེ་
བཞིན་གཤེགས་པ་གླང་པོའི་བརྩོན་འགྲུས་ཞེས་བྱ་བར་སངས་རྒྱས་ནས་ཆོས་
- 107 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱི་འཁོར་ལོ་བསྐོར་བར་འགྱུར་རོ།། ལ་ལ་དག་ན། ད་བར་དེ་བས་མང་བའི་
འདིར་སྨྲས་པ། དག་པ་གོང་མ་ལ་བཏེག་པ་བའི
ད་དུང་ཤེས་འཇམ་དཔལ་སྙིང་པོའི་རིང་ལུགས་པད་དཀར་ཚལ།། ལ་དུ་ ད་
ལ་ མདོ་ཁམས་ནོར་འཛིན་བུ་མོའི་འགྲམ་སྟེགས་ལ།། ། ས་
ཁྱབ་གདལ་སྤེལ་བའི་བྱེད་པོ་བྱང་སེམས་པ།།
གང་དེའི་རྣམ་ཐར་ཚུལ་ལ་མི་དད་སུ།། ཁ་ན་
ਨੂੰ ਨਲਾਇਨ ਸਲERA 2017 ਲਾਈਨ ਨੂੰ ਦਸਮ
རྒྱལ་སྲས་དཔའ་བོའི་ཚུལ་བཟུང་འདྲེན་པ་ཁྱོད།། བདག་དང་། ཁ་
སྔོན་གྱི་ཚད་མེད་ཐུགས་བསྐྱེད་སྨོན་ལམ་མཐུས།། ། ། ། ། །
ཆབ་མདོ་ཞེས་བྱའི་ས་ཡི་ཐིག་ལེ་ལ།། །
ཞབས་སེན་ཟླ་བའི་རི་མོ་རྒྱན་དུ་བཀོད།། ། ། ། །
ਸੁਰਜੀਤ ਲੀਅਮਸਨ ਮਟਰ, ਕਸਮੀਰ ਸ਼ੇਰ
སྐྱེ་དགུ་བསོད་ནམས་སྟོབས་ཀྱི་ཤིང་རྟ་ཡིས།། མ་ག་ལ་
འགྲོ་བའི་མུན་སེལ་ཉིན་བྱེད་ཁྱོད་དྲངས་ཚེ།། ་་་་་་་།
འཕྲིན་ལས་འོད་བརྒྱས་རེག་པར་མ་གྱུར་པའི། ན་
གནས་དེ་འདྲེན་བྱེད་ཡུལ་དུ་དམིགས་སུ་མེད།།
་་
་ :
1:|
: ་ ་ ་ ་ ་ ་
• I08-



སྐྱེས་བུ་དམ་པ་གང་གིས་ཕྱག་བཏབ་པའི་ཚུལ་བཤད་པ། ཏེ།
གང་གི་འཕྲིན་ལས་བྱེད་པོས་དུས་ཀྱི་མཐའ།། །
རྫོགས་ལྡན་གསར་པའི་སྤུན་ཟླར་བསྒྲུབས་པ་ན།།
ཕྲག་དོག་མེ་ཡིས་གདུང་བའི་ལྷ་དག་གིས།། དང་
མ་བཟོད་སྙིགས་མ་ལྔ་ཞེས་མིང་དུ་འབོད།། །།
ਰਸੀ ਨੂੰ ਸਲਾਮ ਦਾ ਜਨਮ 146
དེ་ཚེ་མདོ་ཁམས་ནོར་གྱི་བློ་གྲོས་མའི།། ལོ་
ལུགས་གཉིས་དཔལ་གྱིས་མཛེས་པའི་བཞིན་རས་ལ།། ་་་ ་
བལྟ་ཕྱིར་ཉི་ཟླ་ཟུང་གཅིག་མཁར་རྒྱུ་ཡང་། །
མ་བཟོད་མུན་པའི་ཟོལ་གྱིས་མལ་དུ་ཡིབས། །
*་
འདི་ལ་མཆོད་ཕྱིར་མཁའ་ཡི་བ་གམ་ལས།།
ལྷ་དག་ཆར་སྤྲིན་ཟོལ་གྱིས་བར་སྣང་དུ།།
འདུས་ནས་མེ་ཏོག་མནྡ་ར་བའི་ཆར།། །
སྤྲིན་བཅུད་ཟོལ་གྱིས་འཐོར་ལ་མངོན་པར་བརྩོན།།
D
ཐུབ་བསྟན་ཀུན་སྐྱོང་བའི་འཕྲིན་ལས་ཀྱི།།
བསིལ་སྦྱིན་གངས་ལྗོངས་ཤར་རིའི་རྩེར་འཛེགས་ནས།།
རྣ་བའི་འཛིན་མར་མཚན་འོད་རེག་ཙམ་གྱིས།།
པ། ལག་སོར་པད་འདབ་སྤྱི་བོའི་རྒྱན་དུ་ཟུམ།།
་
-109 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ལྟའི་ཕྱག་རྗེས་འཁོར་ལོའི་རི་མོ་ནི།། ཀྱི་ ལན་
ད་ལྟའི་བར་དུ་རྣམ་པར་བཀྲ་བ་འདིའི། །
བཀའ་དྲིན་བརྗེད་དུ་མེད་པའི་རི་མོ་ཞིག། ། །
སྙིང་ལ་བྲིས་པ་སུ་ཡིས་བསུབ་པར་ནུས།། དད་
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །ཞྭ་སེར་ཅོད་པན་འཆང་
བའི་རིང་ལུགས་མདོ་སྟོད་ནོར་འཛིན་གྱི་ཐིག་ལེར་སྤེལ་བའི་ཤིང་རྟའི་སྲོལ་
འབྱེད་བདག་ཉིད་ཆེན་པོ་བྱང་སེམས་ཤེས་རབ་བཟང་པོའི་རྣམ་པར་ཐར་པ་
བརྗོད་ཟིན་ཏོ། །བདག་་་་་་་་་་་་་་་
ਰਾਜਧੂ ਸਥਾ ਨੂੰ ਸਰਸ ਨੂੰ
ਸਨ। ਸਰਸ ਸਕੱਜਿਨਸ਼ੀਲ
-110 -



ཀྱི་
ཀྱི་ཁ་ ག དན་རབས་རིམ་བྱོན་རྣམས་ཀྱིས་དར་རྒྱས་
ཇི་ལྟར་མཛད་ཚུལ།
དེའི་
ਇਸ ਨੂੰ ਸਵਾਲ ਕਰਨ ਦਾ
ਸ
ਮਾਂ
1:|ལ་ཡོད། མཁྱེན་གཏེར་གཞོན་ནུའི་ལང་ཚོ་ཡིས།།
དགའ་སྦྱིན་སྒེག་པའི་ཉམས་ལྡན་མ།། །
ཕྱི་ལ། :: # - སྙན་འཇེབས་ངག་གི་དཔལ་ཡོན་འབུམ།།
ལ་སྟེར་བའི་ཉམས་བརྒྱས་བདག་མགྲིན་རོལ།།
༄༅། །གསུམ་པ་གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་
པའི་ཚུལ་ནི། བྱང་སེམས་བདག་ཉིད་ཆེན་པོས་མེ་སྦྲུལ་ལོར་ཆབ་མདོ་ཆོས་
འཁོར་བྱམས་པ་གླིང་འདི་ཕྱག་བཏབ་ནས་མེ་གླང་བར་ལོ་ཉེར་གཅིག་རིང་
མདོ་སྔགས་ཡོངས་དུ་རྫོགས་པའི་ཆོས་འཁོར་རྒྱ་ཆེན་པོ་རྒྱུན་མི་ཆད་དུ་བསྐོར་
བ་ལས། སྐུ་དངོས་ཀྱི་སློབ་མ་གཞུང་ལུགས་རབ་འབྱམས་སྨྲ་བའི་མཁས་པ།
སྡོམ་བརྩོན་སྡེ་སྣོད་འཛིན་ པའི་བཙུན་པ། །མང་ཐོས་སྒྲུབ་ལ་གཞོལ་བའི་
བཤེས་གཉེན། །བདག་པས་གཞན་གཅེས་འབྱོངས་པའི་སེམས་དཔའ་ཆེན་
པོ་༑ ༑ཚེ་འདིའི་འཁྲི་བ་བཅད་ནས་སྒྲུབ་པ་སྙིང་པོར་མཛད་པའི་བྱ་བྲལ་བ།
རིམ་གཉིས་ཀྱི་རྣལ་འབྱོར་ལ་མངའ་བརྙེས་པའི་གྲུབ་ཐོབ། དེ་ལ་སོགས་པའི་
བུ་སློབ་ནམ་མཁའི་སྐར་ཚོགས་ལྟར་བགྲང་ལས་འདས་པ་བྱོན་ཅིང་། སྡེ་སྣོད་
འཛིན་པ་ལྔས་དཀའ་ཆེན་བཞི་སོགས་ཀྱི་བཤད་པ་མཛད་པས། གླིང་སྟོད། །
- 11 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གླིང་སྨད། ཁྱུ་བྱུག །ནུབ་གླིང་། ལྕང་རྭ་བཅས་གྲྭ་ཚང་ལྔ་བྱུང་བར་ཕྱིས་སུ་
སློབ་དཔོན་རེ་བསྐོ་གཞག་བྱུང་ཚུལ་འོག་ཏུ་འགོད་ལ། དེ་དག་གི་སློབ་མ་དང་
ཡང་སློབ་རྣམས་ཡུལ་གྲུ་སོ་སོར་མཆེད་ནས་མདོ་ཁམས་ཀྱི་ཡུལ་གྲུ་མཐའ་
དག་རྗེ་རྒྱལ་བ་གཉིས་པའི་རིང་ལུགས་དྲི་མ་མེད་པས་ཁྱབ་པ་ནི་དགེ་ལྡན་
ཆོས་འབྱུང་སོགས་ལས་གསལ་བ་ལྟར་རོ།།
གདན་རབས་གཉིས་པ་ཞང་ཞུང་ཆོས་དབང་གྲགས་པ། ཤར་པ་
ཆབ་མདོའི་གདན་རབས་གཉིས་པ་ནི། རྗེ་ཙོང་ཁ་པ་ཆེན་པོའི་དངོས་
སློབ་རྣམ་དཔྱོད་ཕུལ་དུ་བྱུང་བའི་མཁས་པ་གཉིས་ཀྱི་ནང་ཚན་ཞང་ཞུང་ཆོས་
དབང་གྲགས་པ་ཡིན་ལ། དེ་ཉིད་སྟོད་ཀྱི་མངའ་རིས་ཞང་ཞུང་གི་ཡུལ་དུ།
རབ་བྱུང་བདུན་པའི་ཤིང་ཕོ་སྤྲེལ་གྱི་ལོར་སྐུ་འཁྲུངས། སྐུ་གཞོན་ནུའི་དུས་
ནས་རབ་ཏུ་བྱུང་ཞིང་ཡོན་ཏན་ལ་སྦྱངས་པ་ན་སྐྱེས་སྟོབས་ཀྱི་ཡོན་ཏན་ཆེ་
བས་མངའ་རིས་རྒྱལ་པོ་རྣམས་ཀྱིས་སྤྱི་བོར་བཀུར། དབུས་གཙང་གི་གྲྭ་ས་
རྣམས་སུ་གཞུང་ཆེན་མོ་རྣམས་ལ་སྦྱངས་ཤིང་། རྗེ་ཡབ་སྲས་གསུམ་གྱིས་
གཙོས་པའི་མཁས་པ་མང་པོའི་དྲུང་དུ་མདོ་སྔགས་ཀྱི་གཞུང་ལུགས་རྒྱ་མཚོ་
ལྟ་བུར་གསན་སྦྱངས་མཐར་ ཕྱིན་མཛད་པས་མཁས་ པར་ བྱ་བའི་གནས་
མཐའ་དག་ལ་རྣམ་དཔྱོད་ཕུལ་དུ་བྱུང་བའི་མཁས་པའི་རྩེ་མོར་སོན། ལྷག་
པར་དུ་རྩོམ་དང་སྙན་ངག་ལ་མཁས་པ་རྣམས་ཀྱིས་བསྔགས་བརྗོད་མཛད།
-112 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མཁས་པའི་བྱ་བ་རྣམ་གསུམ་གྱི་ངང་ནས་འབྲས་སྤུངས་སུ་བཞུགས། ཡང་
འགའ་ཞིག་གིས་ཁ་ན་མ་ཐོ་བའི་སྐུར་ཞུས་བྱུང་བས་བདེན་སྟོབས་བརྗོད་ཅིང་
ཤིང་སྟར་ཁ་གཅིག་བཙུགས་པས་ཤིང་གཞན་ལས་ཁྱད་པར་འཕགས་པ་སྐྱེས་
ཏེ༑ མངའ་རིས་སྤྱི་ཁང་གི་དེ་ཡིན། དེ་ནས་དགུང་ལོ་སོ་བདུན་པ་ལྕགས་
སྤྲེལ་ལོར་ནགས་ཤོད་ཕྱོགས་སུ་ཕེབས་ནས། འདི་ལ་སྤུད་མདའ་ཞེས་བྲིས་པའང་སྣང་། །ཁང་
སྦྲུལ་མདའ་རྣམ་རྒྱལ་དཔལ་འབར་གྱི་གདན་ས་བཏབ་ཅིང་མཁས་པའི་བྱ་བ་
རྣམ་གསུམ་གྱིས་བསྟན་འགྲོ་བསྐྱངས། དེ་ནས་གུང་རུ་སྟོད་སྨད་ཀྱི་དགོན་སྡེ་
རྣམས་ཀྱིས་གསོལ་བ་བཏབ་པས། དེ་དག་ཏུ་ཕེབས་ནས་དམ་པའི་ཆོས་ཀྱི་
ཆར་ཆེན་ཕབས་པས་གདུལ་བྱ་དཔག་ཏུ་མེད་པའི་དོན་མཛད། གླང་ལིང་
དགོན་ དང་། ཝིག་ ཆོས་ རྫོང་། ༼འགའ་ཞིག་ཏུ་རྫ་ཆུ་ཟེར་རྡུལ་ ཆུ་ རྒྱུད་ ཁྲི་ རྡོ་ དགོན་
སོགས་དགོན་པ་མང་པོ་ཕྱག་བཏབ།རྫ་དགོན་དུ་ལྷ་ཁང་བཞེངས་པ་སོགས་
བསྟན་འགྲོའི་མཛད་བཟང་སྤེལ་བཞིན་བཞུགས། དེ་ནས་དགུང་ལོ་ང་ལྔ་
བཞེས་པ་ས་སྟག་ལོར་ཆབ་མདོའི་གདན་སར་ཕེབས་ནས། མདོ་སྔགས་ཀྱི་པོ་
ཏི་མང་པོའི་བཤད་པ་མཛད་ཅིང་གདན་ས་ལོ་ལྔ་ཡི་རིང་བསྐྱངས། དེ་ནས་
སླར་སྦྲུལ་མདར་ཕེབས་ནས་ལྷ་ཁང་ངོ་མཚར་བ་བཞེངས་ཏེ། རྡོ་རྗེ་ཕྲེང་བའི་
དཀྱིལ་འཁོར་ཐམས་ཅད་ལོགས་ བྲིས་ལ་བཀོད་པ་དང༌། མདོ་ སྔགས་ཀྱི་
ཆོས་འཁོར་རྒྱ་ཆེན་པོ་བསྐོར་ཏེ་གདུལ་བྱ་མང་པོ་སྨིན་གྲོལ་གྱི་ལམ་ལ་འགོད་
པར་མཛད། འདིས་མཁས་གྲུབ་ཐམས་ཅད་མཁྱེན་པའི་དུས་འཁོར་གྱི་ཊིཀ་
ཆེན་རྩོམ་འཕྲོ་ལ་ཁ་བསྐང་བ་སོགས་སྔགས་ཀྱི་པོད་ཆེན་མང་པོ་དང་།།
- 113 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བཀའ་འབུམ་ཐོར་བུ་ཡང་པོ་ཏིར་ལོངས་པ་ཡོད། བླ་མ་དང་ལྷག་པའི་ལྷར་
བསྟོད་པ་མཛད་རིགས་སྙན་ངག་གི་རྒྱན་ཤིན་ཏུ་འབྱོར་ཞིང་འཇེབས་པར་
བཞུགས༑ དེ་ནས་དགུང་ལོ་རེ་དྲུག་བཞེས་པ་རབ་བྱུང་བརྒྱད་པའི་ས་གླང་
ཧོར་ཟླ་གསུམ་པའི་ཚེས་ལྔ་ལ་སྐུའི་བཀོད་པ་བསྡུ་བའི་ཚུལ་བསྟན། སྐུ་གདུང་
ཞུགས་ལ་ཕུལ་བ་ན། སྐུ་གཟུགས་དང་ཡིག་འབྲུ། རིང་བསྲེལ་མང་དུ་བྱོན་པ་
རྣམས་ཀྱིས་ནང་རྟེན་བྱས་པའི་གསེར་གདུང་སྤྲུལ་མདའ་ན་བཞུགས་ཤིང་།
ཞུན་ཐིགས་ལས་བྱོན་པའི་སྤྱན་རས་གཟིགས་ཀྱི་སྐུ་གཅིག་ཆབ་མདོའི་གཟིམ་
ཁང་ན་བཞུགས་ཡོད། དེ་ལྟར་རྗེ་འདིས་མདོ་སྟོད་ཕྱོགས་སུ་བསྟན་པའི་བྱ་བ་
རྒྱ་ཆེན་པོ་མཛད་དོ།། ༡ ལ་ ན ཀྱང : 21 | 2 | །ལ་དང་ ཀྱི་
ਲਹਰ' ਦੇ ਟੀ ਨੂੰ ਵੀ ਉਸ ਨੂੰ ਸਹੀ ਨਾ ਹੋਣ ਕਰ
1:|:གདན་རབས་གསུམ་པ་མཚུར་སྟོན་ནམ་མཁའ་དཔལ་བ། ། ཀློག་
གདན་ རབས་གསུམ་པ་མཚུར་སྟོན་ནམ་མཁའ་དཔལ་བ་ནི། དབུས་
སྟོད་ ལུང་ གི་ ས་ ཆར་ སྐུ་འཁྲུངས། གྲྭ་ས་རྣམས་ སུ་ གཞུང་ ལུགས་ རབས་
འབྱམས་ལ་ཐོས་བསམ་ཕུལ་དུ་ཕྱིན་པ་གནང་ཞིང་། ལྷུན་པོར་རྗེ་རིན་པོ་ཆེའི་
དངོས་སློབ་ལྷ་གཟིགས་གྲགས་པ་རྒྱ་མཚོའི་ཞབས་ལ་གཏུགས། ལུང་རྟོགས་
ཀྱི་ཡོན་ཏན་རྒྱས་ཤིང་ལྷུན་པོའི་གདན་ས་ཡང་གནང་ནས་བཤད་སྒྲུབ་ཆོས་ཀྱི་
མཛད་བཟང་ཁོ་ན་བསྐྱངས་པར་མཛད། །
དེ་ནས་རབ་བྱུང་བརྒྱད་པའི་ཆུ་ལུག་ལོར་ཆབ་མདོ་བྱམས་པ་གླིང་གི་
-114-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གདན་སར་ཕེབས་ནས་ལོ་བརྒྱད་ ཀྱི་རིང་ལ་མདོ་ སྔགས་ ཀྱི་ཆོས་འཁོར་
བསྐོར་ཏེ་བཤད་སྒྲུབ་གཉིས་ཀྱི་སྒོ་ནས་དམ་པའི་ཆོས་ཁོ་ནས་དགེ་འདུན་གྱི་
སྡེ་བསྐྱངས་ཤིང༌། བྱང་སེམས་བདག་ཉིད་ཆེན་པོའི་དགོངས་རྫོགས་སུ་་་་་་
དངུལ་གྱི་གདུང་རྟེན་བཞེངས་པའི་དབུ་འཛིན་མཛད། འཕྲལ་གྱི་མཛད་སྤྱོད་
ཀྱང་ཞི་དུལ་བག་དང་ལྡན་པའི་དམན་ས་བཟུང་ནས། ནུབ་མོ་མནལ་གཟིམས་
པ་ཡང་ཆེར་མི་མཛད་པར་ཐུགས་དམ་དང་དགེ་སྦྱོར་འབའ་ཞིག་ལ་བརྩོན་པ་
རྒྱུན་དུ་གནང་། ཆགས་ སྡང་ ཕྱོགས་རིས་ ཀྱི་གཏམ་ཙམ་ལའང་ཐུགས་མི་
བརྙེས་ཤིང་། གྲྭ་སློབ་རྣམས་ཆོས་ཁོ་ན་ལ་སྦྱོར་གང་ཐུབ་མཛད་དེ་བསྟན་
འགྲོའི་དོན་རྒྱ་ཆེར་མཛད་མཐར་གཞན་དོན་དུ་གཤེགས་སྐབས་རྟེན་ལ་རིང་
བསྲེལ་མང་དུ་བྱོན་པ་རྣམས་ནང་གཞུག་བྱས་པའི་སྐུ་འདྲ་དང་། དངུལ་གྱི་
མཆོད་རྟེན་བཞེངས་སོ།། ་་། 21: ་ ་ ་ 2 3 བཏགས་
པར་འདི་དག་གི་སྐབས་སུ་བྱང་སེམས་བདག་ཉིད་ཆེན་པོའི་དངོས་སློབ་
དབུ་མ་དབོན་པོ་ཞེས་མཁས་བཙུན་བཟང་གསུམ་འཛོམས་པའི་དགེ་བའི་
བཤེས་གཉེན་དེ་དགོན་འདི་རང་དུ་བཞུགས་ནས་བཤད་སྒྲུབ་འཁོར་ལོ་
གསུམ་གྱི་སྒོ་ནས་གདན་ས་འདི་ཡུན་རིང་དུ་བསྐྱངས་པར་མཛད། ཡང་མུས་
སྲིད་པ་ཀུན་མཁྱེན་བློ་གྲོས་རིན་ཆེན་སེངྒེའི་བུ་ཆེན་འདན་མ་ངག་དབང་
གྲགས་པ་ཡང་གདན་ས་འདིར་ཕེབས་ཏེ་ཡུན་རིང་དུ་ལེགས་བཤད་ཆོས་ཀྱི་
བདུད་རྩིའི་དགའ་སྟོན་འགྱེད་བཞིན་པར་བཞུགས་མཐར་དགོན་འདིར་སྐུ་ཡི་
བཀོད་པ་བསྡུས། མུས་སྲད་པའི་བསྟོད་པ་དགེ་ལེགས་དཔལ་འབར་མཛད་
-115 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
པ་པོ་དེ་ཡིན་པར་ལོ་རྒྱུས་ཀྱི་ཡིག་ཆར་གསུངས་སོ།། །། ལག་པ་དང་།
ਦੇ
ਲਈ 12 ਮਿਸਲਸ ਮਾਨ ਨੂੰ ਹਰਾ ਅਸਰ
གདན་རབས་བཞི་པ་རྗེ་དྲུང་ཤེས་རབ་དཔལ་བརྩེགས། གང་
ਮਸਲਈ ਮgs 58) ਪਰ ਸੀ ਨ ਮਾਨ ਦੇ ਨ
1:|:གདན་ རབས་ བཞི་ པ་ རྗེ་དྲུང་ཤེས་ རབ་ དཔལ་བརྩེགས་ནི། བྱང་
སེམས་བདག་ཉིད་ཆེན་པོ་དབུས་ནས་ཁམས་སུ་ཕེབས་པའི་ཕྱི་ལོ་མེ་མོ་ལུག་
གི་ལོར། ལྕམ་སྲིང་ལ་འཁྲུངས་པའི་བྱང་སེམས་པ་ཆེན་པོའི་དབོན་པོ་ཡིན།
འཁྲུངས་ལྟས་དང་། སྐུ་ན་ཕྲ་དུས་ཆོས་སྐྱོང་རྣམས་ཀྱིས་སྲུང་ཚུལ་སོགས་ངོ་
མཚར་ བའི་རྣམ་ཐར་མང་དུ་མཆིས་ཤིང༌། སྐུ་ནར་སོན་ནས་བྱང་སེམས་
བདག་ཉིད་ཆེན་པོས། གཡུ་སྒ་ཁེབས་གང་དང་། ཆ་རྐྱེན་རྣམས་གནང་སྟེ་་་་་
དབུས་སུ་བཏང་ནས། འདི་མཁས་པའི་གྲགས་པ་མི་འོང་ཡང་བསྟན་པ་ལ་
ཕན་ཐོག་པ་ཞིག་འོང་བ་ཡོད་གསུངས། ། ། ། །
དེ་ནས་དབུས་སུ་ཕེབས་ནས་ཇོ་ཤཀ་རྣམ་གཉིས་སོགས་གནས་དང་
རྟེན་བྱིན་ཆེ་རིགས་རྣམས་ལ་ཕྱག་མཆོད་གསོལ་འདེབས་སྨོན་ལམ་སོགས་
བཞེད་དོན་རྣམས་གྲུབ་ནས་ཕྱིར་འབྱོར་ཏེ། བྱང་སེམས་བདག་ཉིད་ཆེན་པོའི་
ཞབས་དྲུང་དུ་བསྙེན་ཅིང་མཉེས་པ་གསུམ་གྱི་སྒོ་ནས་ལོ་བཅུ་བཞིའི་བར་དུ་
རིམ་གྲོ་པ་མཛད། མདོ་སྔགས་ཀྱི་བཤད་ཁྲིད་ལུང་མན་ངག་ཐམས་ཅད་དང་།
དབང་དང་སྡོམ་པ་ཐམས་ཅད་བུམ་པ་གང་བྱོའི་ཚུལ་དུ་གསན་ཅིང་ཐོས་
བསམ་སྒོམ་པ་ཡ་མ་བྲལ་བའི་ངང་ནས་ཞིང་གཤེགས་ཀྱི་བར་ལ་འབྲལ་མེད་
- 116 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དུ་བསྟེན་པས། མཁས་བཙུན་བཟང་གསུམ་དང་མཁྱེན་བརྩེ་ནུས་པའི་མངའ་
བདག་ཆེན་པོར་གྱུར། དགུང་ལོ་སུམ་ཅུ་རྩ་གཅིག་ཐོག་བྱང་སེམས་བདག་
ཉིད་ཆེན་པོ་སྐུ་ཞི་བར་གཤེགས་ཚེ་ཐུགས་དགོངས་རྫོགས་པའི་ཐབས་གང་
ཡོད་ཐམས་ཅད་ལེགས་པར་བསྒྲུབས་ཤིང་། བདག་ཉིད་ཆེན་པོའི་གདུང་རྟེན་
དངུལ་ལས་བཞེངས་པ་དང། སྨན་འཇིམ་ལས་འདྲ་སྐུ་བཞེངས་པ་རྣམས་ལྷ་
ཁང་དུ་བཞུགས་པ་བཅས་ཀྱི་ཐུགས་འགན་གཙོ་བོར་བཞེས། དགུང་ལོ་ཞེ་ལྔ་
པ་རབ་བྱུང་བརྒྱད་པའི་ལྕགས་ཡོས་ལོར་བྱང་སེམས་བདག་ཉིད་ཆེན་པོའི་
ཆོས་ཀྱི་གདན་ཁྲི་ལ་ཕེབས་ནས་ལྷ་ཁང་དུ་ཇོ་བོ་ལྷ་སའི་ཇོ་བོའི་སྐུ་ཚད་དང་།
མཚུར་སྟོན་ནམ་མཁའ་དཔལ་བའི་དངུལ་གྱི་གདུང་རྟེན། སྨན་འདམ་གྱི་འདྲ་
སྐུ་དང་། གཟིམ་ཁང་དུ་རྗེ་རིན་པོ་ཆེ་དང་། གསང་བ་འདུས་པའི་སྐུ་བཅས་
ཟང་གསེར་ལས་གྲུབ་པ་ཆེ་ལེགས་དང་། མགོན་ཁང་ཆེན་པོ་དང་དེར་བྲིས་
འབུར་ གྱི་སྐུ་རྣམས་དང་། མགོན་ ཁང་རྙིང་ པར་ མགོན་དཀར་ གྱི་ སྐུ་དང༌།
འདུ་ཁང་དུ་གོས་སྐུ་ཕལ་ཆེ་བ་ཁོང་གིས་བཞེངས། ཁུ་བྱུག་མགུལ་འཁྲིས་ཀྱི་
གཟིམ་ཁང་གི་བཀོད་པ་དང་རི་མོ་རྣམས་མཛད། མདོ་སྔགས་ཀྱི་ཆོས་འཁོར་
རྒྱུན་མ་ཆད་པར་བསྐོར་ཞིང་། དགེ་ཚུལ་སློང་གི་བསླབ་སྡོམ་ཡང་ཡང་གནང་
བས༑ དེ་སྐབས་ཁམས་ཕྱོགས་ཀྱི་བླ་མ་ཕལ་ཆེ་བའི་མཁན་པོ་ཡིན་པར་
གྲགས༑ ཆོས་ སྐྱོང་ གཉིས་ ཀྱིས་ འཕྲིན་ ལས་ གཡེལ་མེད་ དུ་ མཛད་ པས།
གདན་ས་ལོ་སུམ་ཅུ་སོ་བདུན་བསྐྱངས་རིང་དགེ་འདུན་རྣམས་ཐུགས་མཐུན་
ཁྲིམས་ གཙང་ངང་ནས་བཤད་སྒྲུབ་འཕེལ་བ་དང་། འདོད་ཡོན་ཆར་ལྟར་
- 117-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བབས་པས་ལོངས་སྤྱོད་རྒྱས་པ་སོགས་བསྐལ་པ་རྫོགས་ལྡན་གྱི་དུས་བཞིན་
བྱུང་། དེ་ནས་དགུང་ལོ་གྱ་གཅིག་བཞེས་པ་མེ་ཡོས་ལོར་ཟླ་བ་བཅུ་པའི་ཚེས་
ཉེར་གསུམ་ལ་སྲས་ཀྱི་ཐུ་བོ་ཀུན་དགའ་དཔལ་བ་གདན་སར་བསྐོས་ནས།
ཚེས་ཉེར་བཞི་ལ་སྐུ་ཞི་བར་གཤེགས་པའི་ཚུལ་བསྟན་ཅིང་། གདུང་ལ་རྟེན་
དང་རིང་བསྲེལ་བྱོན་པ་རྣམས་བྱམས་ཆེན་གྱི་ཐུགས་ཀར་བཞུགས་སོ།། །།
ਮਈ ਪਰਿਕਮਤ ਇਸ ਹਮਨ 12/2 ਆਈਨਸ)
གདན་རབས་ལྔ་པ་རྗེ་དྲུང་ཀུན་དགའ་དཔལ་བ། །
གདན་རབས་ལྔ་པ་རྗེ་དྲུང་ཀུན་དགའ་དཔལ་བ་ནི། རབ་བྱུང་བརྒྱད་
པའི་ལྕགས་མོ་ལུག་གི་ལོར་དཔའ་ཤོད་དུ་དཔོན་རིགས་ཤིག་གི་སྲས་སུ་
འཁྲུངས༑ གཞོན་ནུའི་སྐབས་ནས་ཆོས་ཁོ་ན་ལ་ཐུགས་དམ་གཞོལ་ཞིང་རབ་
ཏུ་བྱུང་སྟེ་དེ་སྐོར་དུ་རིག་གནས་བསླབས། སྐུ་ནར་སོན་ནས་ཆབ་མདོར་ནུབ་
གླིང་ཚང་དུ་དཀའ་ཆེན་རྣམས་ལ་སློབ་གཉེརམཛད་པས་མཁས་པ་ཆེན་པོར་
གྱུར༑ མཚུར་ སྟོན་ ནམ་ མཁའ་ དཔལ་ བ་ དང༌། རྗེ་ དྲུང་ ཤེས་ རབ་ དཔལ་
བརྩེགས་སོགས་བཤེས་གཉེན་མང་དུ་བསྟེན་པས་ལུང་རྟོགས་ཀྱི་བསྟན་པའི་
སྣང་བྱེད་ཆེན་པོར་གྱུར། ཆབ་མདོའི་གླིང་སྨད་གྲྭ་ཚང་གི་སློབ་དཔོན་ཡང་ལོ་
གསུམ་དུ་མཛད། ད་
དེ་ནས་དགུང་ལོ་ང་བདུན་བཞེས་པ་མེ་ཡོས་ལ་ཆབ་མདོའི་ཆོས་ཀྱི་ཁྲི་
ལ་ཕེབས། རྒྱ་བོད་མཁས་པའི་གཞུང་ཆེན་རྣམས་ལ་གཟབ་བཤད་མཛད་ ་
-118-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པས་དོན་གཉེར་ཅན་གྱི་སྐལ་བཟང་དཔག་མེད་འདུས། མཁས་བཙུན་བཟང་
གསུམ་གྱི་གྲགས་པས་ཕྱོགས་ཐམས་ཅད་ཁྱབ་པ་ན་ཐམས་ཅད་མཁྱེན་པ་
དགེ་འདུན་རྒྱ་མཚོས། གྲངས་མེད་བསྐལ་པར། ཞེས་སོགས་ ཀྱི་བསྟོད་པ་
འདི་མཛད་ནས་གནང་བ་ཡིན། འདི་ཡི་ཤོ་ལོ་ཀ་དང་པོས་ཆོས་རྗེ་རིན་པོ་ཆེ་
ལ་མཆོད་བརྗོད་ཀྱི་ཚུལ་དུ་བསྟོད་ནས། དེ་མན་ཆད་རྗེ་འདི་ཡི་བསྟོད་པ་ཡིན་
འདུག །དགེ་ ལྡན་ ཆོས་ འབྱུང་ ལས། ཆོས་ རྗེ་ ཀུན་ དགའ་ དཔལ་ བ་ འདི་
དབུས་སུ་མ་ཕེབས་པའི་ཁམས་དགེ་ཡིན་འདུག་ཀྱང་། ཐུགས་རྒྱུད་འབྱོངས་
ཤིང་པོ་ཏིའི་འབྱམས་བཤད་ལ་མཁས་པ་སོགས་གྲྭ་སློབ་རྣམས་ལ་བཀའ་
དྲིན་ཆེ་བ་ཞིག་འབྱོན་པར་སྣང་། ཞེས་གསུངས་སོ། །རྗེ་འདི་ཡིས་གསེར་ཞོ་
སྟོང་དང་ཉིས་བརྒྱ། ཟངས་རྒྱ་མ་སྟོང་དང་ལྔ་བརྒྱ། དེས་མཚོན་པའི་དངུལ་
དང་དངུལ་ཆུ། རག་གན། ཏི་ཚ། ལྕགས་སོགས་དགོས་མཁོ་ཕུན་སུམ་ཚོགས་
པ་ལས། རྒྱལ་བ་བྱམས་པའི་སྐུ་རྒྱབ་མཐོ་བདུན་ཅུ་ཡོད་པ་བཟོ་བཀོད་ཁྱད་
པར་དུ་འཕགས་པའི་བྱམས་ཆེན་མཐོང་གྲོལ་ཆེན་མོ་གཙུག་ལག་ཁང་དང་
བཅས་པ་བཞེངས་ནས། དེའི་ཐུགས་ཀར་རྗེ་དྲུང་ཤེས་རབ་དཔལ་བརྩེགས་
ཀྱི་གདུང་རྟེན་རིང་བསྲེལ་རྣམས་བཞུགས་སུ་གསོལ་ཏེ་མཐོང་ཐོས་དྲན་རེག་
ཐམས་ཅད་དོན་ལྡན་དུ་འགྱུར་བའི་ཐུགས་བསྐྱེད་མཛད། དེ་ལྟར་དགེ་བའི་
བཤེས་གཉེན་པོ་ཏོ་བའི་སྐྱེ་བར་གྲགས་པའི་ཆོས་རྗེ་འདིས་གདན་ས་ལོ་
བརྒྱད་ལ་བསྐྱངས་ནས་དགུང་ལོ་རེ་བཞི་པ་ཤིང་ཁྱི་ལོར་སྐུ་ཡི་བཀོད་པ་
བསྡུས་སོ། །སྐུ་གདུང་ཧྲིལ་པོ་དངུལ་གྱི་མཆོད་རྟེན་དུ་བཞུགས་པ་དང་། རྗེ་
-119-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འདིའི་འདྲ་སྐུ་བཅས་བྱམས་ཁང་ནང་དུ་བཞུགས་སོ།། ལས་ སྤྱི་ བོ་ ༼ཁ་
ས་ན། གདན་དང་། དཔལ་དམ་པའི་སྐྱེས་ 22 ན་ 77
ལ་ གདན་རབས་དྲུག་པ་རྗེ་དྲུང་ཀུན་དགའ་དཔལ་ལྡན། ལ་
པ་གདན་ རབས་དྲུག་ པ་ རྗེ་ དྲུང་ ཀུན་ དགའ་ དཔལ་ ལྡན་ནི། རབ་བྱུང་
བརྒྱད་པའི་མེ་གླང་ལོར་གཙང་ཉང་སྟོད་དུ་སྐུ་འཁྲུངས། དབུས་གཙང་གི་གྲྭ་
ས་རྣམས་སུ་བཤེས་གཉེན་དུ་མའི་ཞབས་ལ་གཏུགས་ཤིང་མཁས་གྲུབ་ཆེན་
པོར་ གྱུར། ཁམས་ སུ་ ཕེབས་ནས་འདན་ཆོས་འཁོར་དགོན་གྱི་མཁན་པོ་
མཛད༑ དེའི་དུས་སུ་ས་སྐྱ་པ་དང་། གླིང་ཚང་ཐམས་ཅད་ཀྱིས་ཆོས་འཁོར་
དགོན་ལ་དམག་ཐེངས་མང་བརྒྱབ་པའི་ཚེ་ཁོང་གིས་བླ་མ་ལྷ་ཚོགས་ལ་
བདེན་སྟོབས་བརྗོད་ནས་མཁའ་འགྲོ་ཆོས་སྐྱོང་རྣམས་ལ་འཕྲིན་ལས་བཅོལ་
བས༑ ཆོས་འཁོར་བའི་མི་རེ་རེས་ཀྱང་ཕ་རོལ་གྱི་དམག་མི་བརྒྱ་རེ་ཐུབ་པ་
བྱུང་ཞིང་ཆིབས་རྟ་ལ་མེ་འབར་བ་སོགས་མངོན་མཚན་ཆེ་བ་དང༌། གླིང་
དཔོན་བསམ་སྦྱོར་ངན་པ་རྣམས་ལ་བརྒྱལ་གཟེར་ཤི་ཆད་སོགས་ཆོས་སྐྱོང་
གིས་ཚར་བཅད་པའི་མཚན་མ་བྱུང་བས། གྲུབ་ཐོབ་ཀུན་དགའ་དཔལ་ལྡན་
ཞེས་ཐམས་ཅད་རང་དབང་མེད་པར་འདུད་པར་གྱུར་པས། ཕྱོགས་དེར་དགེ་
ལྡན་བསྟན་པའི་གཞི་ཚུགས་པར་མཛད་དོ།། ས་ མ་ལེ་ ཏོག་ 1 ན་
དེ་ནས་ཆབ་མདོ་ནས་རྗེ་དྲུང་ཀུན་དགའ་དཔལ་བ་སྐུ་གཤེགས་ཏེ་མཁན་
པོ་གསར་དུ་མ་འཁོད་བར་ལོ་ལྔ་ལ་བར་སྟོང་དུ་ལུས་པས། དེའི་སྐབས་སུ་་་་་
- 120 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།།
ཐམས་ཅད་མཁྱེན་པ་དགེ་འདུན་རྒྱ་མཚོའི་དྲུང་དུ་གསོལ་འདེབས་སྙན་འབུལ་
ཞུས་ཀྱང་ཞལ་བཞེས་མ་ཐོབ་པ་དེའི་ཚུལ་ནི། ཐམས་ཅད་མཁྱེན་པ་དགེ་་་་་
འདུན་རྒྱ་མཚོའི་རྣམ་ཐར་ལས། རྗེ་ཙོང་ཁ་པའི་བསྟན་འཛིན་ཆེན་པོ་མདོ་
སྨད་ཀྱི་ཤེར་བཟང་ཞེས་གྲགས་པའི་གདན་ས་ཆབ་མདོ་བྱམས་པ་གླིང་ན་
ཡོང་དགོས་པའི་ཆབ་མདོ་བ་རང་དང༌། མཐའ་བཞི་མཁན་པོ་སོགས་ཀྱིས་ཞུ་
ཡིག་འབུལ་བ་དང་བཅས། རི་བོ་ཆེ་ནས་ཆོས་རྗེ་འཇིག་རྟེན་དབང་ཕྱུག་པའི་
ཕྱག་དམ་ནན་ཆེ་བ་དང་བཅས་པའི་གདན་འདྲེན་ཡང་སླེབས། ཞུ་བ་ནན་ཆེ་
བར་བྱུང་ནའང་སླེབས་མི་ཐུབ་པའི་ཞུ་ལན་རྒྱུ་མཚན་དང་བཅས་པ་བྱས་ནས་
འགྲོ་བ་མ་ཤར། ཞེས་གསུངས་ཤིང་། དེའི་སྐབས་སུ་ཐམས་ཅད་མཁྱེན་པ་
དགེ་འདུན་རྒྱ་མཚོ་མཆོག་དཔལ་ལྡན་འབྲས་ སྤུངས་ ཀྱི་གདན་སའི་ ཁྲིར་
ཕེབས་པ་དང་། དེའི་སྔོན་ནས་རིན་སྤུངས་པས་སྣེའུ་གདོང་པའི་དབང་འཕྲོག་
ནས་སེ་འབྲས་རྣམས་ལོ་བཅུ་དགུའི་རིང་ལ་སྨོན་ལམ་ཆེན་མོ་འཚོགས་པར་
བཀག་ཆ་བྱས་པ། རྗེ་འདིས་སླར་གསོ་མཛད་ནས་སྨོན་ལམ་ཆེན་མོའི་ཚོགས་
དབུ་གནང་བ་བཅས་དེ་སྐབས་མཛད་པ་འགངས་ཤིན་ཏུ་ཆེ་བའི་སྐབས་སུ་
སྣང་ངོ༌།། 27 ཀྱི་ དབང་ ་
་ཀྱི་
ཡང་ཀོང་པོར་ཆོས་ རྗེ་ དཀོན་མཆོག་ འབྱུང་ གནས་ ལ་ ཕྱོགས་ འདིར་
འབྱོན་བསྐུལ་གྱི་གདན་འདྲེན་པར་མངགས་པས། ཐོག་མར་ ཞལ་བཞེས་
གནང་ཞིང་། དེ་ནས་ཁྱེད་ཆབ་མདོ་བའི་བླ་མ་ང་ཡིན་མི་འདུག །ཉི་མ་ཤར་
ཕྱོགས་ནས་མི་དཀར་པོ་གཅིག་བྱང་སེམས་པའི་ཁྲི་ལ་བཞུགས་པར་རྨིས་
- 121-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གསུངས་ནས་ གདན་མ་འདྲོངས་ པར་ ཕྱིར་འཁོར། དེའི་ཚེ་ན་འདན་ཆོས་
འཁོར་དགོན་ནས་ཆོས་རྗེ་གྲུབ་ཆེན་པས། ཁྱེད་ཆབ་མདོ་བའི་བླ་མ་ང་ཡིན་
པས་བསུ་བར་ཤོག་གསུངས་པའི་བཀའ་ཤོག་གནང་བ་འབྱོར། དེ་འཕྲལ་དུ་
གདན་འདྲེན་པ་བཏང་བ་རྣམས་སླེབས་མ་ཐག་འདན་མ་བ་རྣམས་ལ། ཆབ་
མདོ་གལ་ཆེ་བས་ང་འགྲོ་དགོས་གསུངས་ནས་ཕེབས་ཏེ་དགུང་ལོ་རེ་གསུམ་
པ་ས་ཡོས་ལོར་ཆབ་མདོའི་གདན་སའི་ཁྲིར་ཕེབས། མདོ་སྔགས་ཀྱི་གཞུང་
ལུགས་མང་པོའི་ལེགས་པར་བཤད་པའི་དམ་ཆོས་བདུད་རྩིའི་ཆར་ཕབ་སྟེ་
བཤད་སྒྲུབ་ཕན་བདེའི་ལོ་ཏོག་རྒྱས་པར་མཛད་ཅིང་འཁོར་ལོ་གསུམ་གྱི་བྱ་
བས་དགེ་འདུན་གྱི་སྡེ་བསྐྱངས། ལྷ་ཁང་ཆེན་མོ་ལ་སྤེན་བད་དང་གསེར་འཕྲུ་
བཙུགས་པ་དང༌། མགོན་ཁང་ལའང་སྤེན་བད་སོགས་མཛད། ཚོགས་ཆེན་དུ་
རྗེ་རིན་པོ་ཆེའི་གསེར་སྐུ་ཆེན་པོ་བཞེངས་པ་དང༌། རྒྱ་ནག་ཏཱ་མིང་ཡུང་ལོ་
རྒྱལ་པོས་བཞེངས་པའི་གོས་ཆེན་གསེར་མ་ཐགས་གྲུབ་ཀྱི་འཇམ་དབྱངས་ཀྱི་
སྐུ་དང༌། ཡི་དམ་རྡོ་རྗེ་འཇིགས་བྱེད་དང་། འཁོར་ཆེན་གྱི་སྐུ་བཅས་རྒྱུ་བཟང་
བཟོ་ལེགས་གཟི་བྱིན་འབར་བ་དེ་དག་ཁོང་གི་སྐུ་རིང་ལ་བྱུང་། དགེ་འདུན་
གྱི་སྡེ་དང་། བཤད་སྒྲུབ་འཆད་ཉན་སོགས་ཆོས་འབྱོར་ལེགས་ཚོགས་མཐའ་
དག་དབྱར་མཚོ་ལྟར་འཕེལ་བའི་ངང་ནས་གདན་ས་ལོ་ཉི་ཤུ་རྩ་གཉིས་ལ་
བསྐྱངས་ཏེ་དགུང་ལོ་གྱ་བཞི་པ་ལྕགས་བྱ་ལོར་དགོངས་པ་ཆོས་དབྱིངས་སུ་
ཐིམ་པའི་ཚུལ་བསྟན། གདུང་ལ་བྱོན་པའི་ཐུགས་ལྗགས་རིང་བསྲེལ་སོགས་
དངུལ་གདུང་གི་ནང་བཞུགས་བྱས་པ་དེ་སྐབས་བྱམས་ཁང་ནང་བཞུགས་སོ།།
- 122 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ਸਰਕਲ ਸਾਲਨਾਚ ਸਿਖਾ 12
གདན་རབས་བདུན་པ་རྗེ་དྲུང་ཀུན་དགའ་བློ་གྲོས། །
22 ཉིད་དང་ ། །
1:|:གདན་རབས་བདུན་པ་རྗེ་དྲུང་ཀུན་དགའ་བློ་གྲོས་ནི། ཚ་བའི་ཡུལ་དུ་
བོན་རྒྱུད་གཅིག་ལ་རབ་བྱུང་བརྒྱད་པའི་ཆུ་ཡོས་ལོར་སྐུ་འཁྲུངས། དབུས་སུ་
བྱོན་ནས་གྲྭ་ས་རྣམས་སུ་སློབ་གཉེར་མཛད་ཅིང་། བླ་མ་མང་པོའི་ཞབས་ལ་
གཏུགས་ཏེ་མདོ་སྔགས་ཀྱི་གཞུང་ལ་ཐོས་བསམ་མཛད་པས་མཁས་པར་གྱུར་
ནས་ཁམས་སུ་ཕེབས། ཁྱུང་པོ་འགྱག་དགོན་གསར་ གྱི་བླ་མ་མཛད་པས།
རྟ་འགྱག་ལྗང་གསུམ་ཀུན་གྱི་ཆོས་རྗེར་གྱུར། རྗེ་བཙུན་འཇམ་དབྱངས་ཀྱིས་
ཞལ་གཟིགས། རྗེ་དྲུང་ཤེས་རིབ་དབང་པོའི་བླ་མ་མཛད། ཆབ་མདོ་ནས་རྗེ་
དྲུང་ཀུན་དགའ་དཔལ་ལྡན་ཞིང་གཤེགས་རྗེས་མི་གཡོ་བ་གདན་འདྲེན་གྱི་
གསོལ་བ་བཏབ་ཀྱང་གདན་མ་འདྲོངས་པས་ལོ་གསུམ་ལ་མཁན་པོའི་ཁྲི་
བར་སྟོང་ལུས་པ་དེའི་སྐབས་སུ་རྗེ་འདི་ལ་གསོལ་བ་བཏབ་པས་གདན་
དྲངས༑ དགུང་ལོ་རེ་གཅིག་པ་ཆུ་མོ་ཡོས་ཀྱི་ལོར་ཆབ་མདོའི་མཁན་ཁྲིར་
ཕེབས༑ ཆོས་འཆད་ཉན་སོགས་མཁས་པའི་བྱ་བ་རྣམ་གསུམ་གྱིས་གདན་ས་
བསྐྱངས་ པས་ བཤད་ སྒྲུབ་ འཕེལ་ བའི་ ངང་ ནས་ གདན་ སར་ ལོ་ གསུམ་
བཞུགས་མཚམས། མེ་ཏོག་མདའ་ ཅན་ གྱིས་ མ་ བཟོད་ པའི་ འཕྲུལ་ ལས་
གསེར་མདོག་ཅན་པ་དང་འཁྲུགས་པ་ཆེན་པོ་བྱུང་བས་ཐུགས་སུན་པའི་རྐྱེན་
གྱིས་ཁྱུང་པོར་ཡར་ཕེབས་པས་ཆོས་རྗེ་ཡར་བྱོན་པ་ཞེས་གྲགས། ལྷོ་རྒྱུད་
- 123 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
m
དང་ཁྱུང་པོའི་ཕྱོགས་སུ་བསྟན་འགྲོའི་དོན་རྒྱ་ཆེན་པོ་མཛད་ཅིང་། དགུང་ལོ་
གྱ་བཞི་པ་མེ་སྟག་ལོར་དགོངས་པ་གཞན་དོན་དུ་གཏད་པའི་སྐུ་གདུང་ཞུགས་
སུ་ཕུལ་བར་རྟེན་རིང་བསྲེལ་དང་སྐུ་གཟུགས་དཔག་མེད་བྱོན་པ་རྣམས་
གསེར་སྐུའི་ནང་བཞུགས་སུ་ཕུལ་ནས་འགྱག་དགོན་གསར་ན་བཞུགས་སོ།།
། བ ལ ། བ་ཀྱི་ ཀྱི ཀྱིས། ད་
: གདན་རབས་བརྒྱད་པ་རྗེ་དྲུང་རྒྱུད་སྟོད་སྔགས་རམས་པ་ ་
བ བ ་་ ༡: 1 དགེ་འདུན་བཀྲ་ཤིས། ་ ་ ་ ་ ་ འ
མ་ ་ :: ཀ ཁ པ འི ་ , ། ། དབཏང་
1:|: གདན་རབས་བརྒྱད་པ་རྗེ་དྲུང་རྒྱུད་སྟོད་སྔགས་རམས་པ་དགེ་འདུན་
བཀྲ་ཤིས་ནི། གཙང་ཉང་སྟོད་འབྲོང་རྩེར་རབ་བྱུང་བརྒྱད་པའི་མེ་ཕོ་རྟ་ཡི་
ལོར་སྐུ་འཁྲུངས། ཕག་སྡེ་ལོ་ཙཱ་བའི་སྐྱེ་བར་གྲགས། དབུས་གཙང་ཆོས་སྡེ་
རྣམས་སུ་རྒྱལ་བའི་གསུང་རབ་ལ་སྦྱངས་པ་ཕུལ་ཕྱིན་མཛད་ཅིང་། ཐམས་
ཅད་མཁྱེན་ པ་ དགེ་འདུན་རྒྱ་མཚོ་དང༌། མར་ སྟོན་ ཚུལ་ ཁྲིམས་ རིན་ ཆེན།
པཎ་ཆེན་ངོ་མཚར་རྒྱ་མཚོ་སོགས་ཡོངས་འཛིན་དམ་པ་སུམ་ཅུ་རྩ་བདུན་
བསྟེན་ནས། གསང་ཆེན་རྒྱུད་སྡེ་རྒྱ་མཚོའི་དབང་ཁྲིད་ལུང་མན་ངག་ཕྱག་
ལེན་དང་བཅས་པ་ཕྲ་ཞིབ་གསན་ཅིང་ཐུགས་སུ་ཆུད། དཔལ་ལྡན་སྟོད་རྒྱུད་
གྲྭ་ཚང་དུ་རྩ་རྒྱུད་དང་བསྐྱེད་རྫོགས་སོགས་ཁྲིད་ཆེན་མན་ངག་ཡོངས་སུ་
རྫོགས་པར་གསན་སྦྱངས་མཛད། རྒྱལ་བ་དགེ་འདུན་རྒྱ་མཚོའི་ཞབས་པད་
ཡུན་རིང་བསྟེན་ཅིང་གདམས་པའི་གཏེར་མཛོད་དུ་གྱུར་པ་དང་། འཕྲིན་ལས་
-124-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཆེ་བའི་དབང་གིས་གདམས་པ་མང་པོའི་བརྒྱུད་རིམ་ནང་དུ་བཞུགས་ཡོད་པ་
ཡིན་ནོ།། མ་ད་ ༡༠ བ་ནས། །
དེ་ནས་ལོང་པོ་སྡེ་པས་སྐུ་རིམ་ལ་ཀོང་པོར་གདན་དྲངས་སྐབས་
འཕགས་པ་སངས་རྒྱས་དང་མཇལ་ཏེ། སྒར་ཆེན་དུ་ཁམས་ཕྱོགས་སུ་ཕེབས་
པས་མགོ་ཡུལ་མཐིལ་པ་དགོན་གྱི་བླ་མར་བསྐོས། དེར་བསྟན་འགྲོར་སྨན་
པའི་མཛད་བཟང་བསྐྱངས་པས་གདུལ་བྱ་དང་འཕྲིན་ལས་ཤིན་ཏུ་རྒྱས།
དགའ་ལྡན་དུ་དངུལ་གདུང་ཐོག་ལ་གསེར་གྱི་བླ་བྲེ་བཟང་པོ་འབུལ་བ་དང་།
གདན་སར་མང་འགྱེད་འབུལ་བར་ཉག་རེ་བཀྲ་ཤིས་རིན་ཆེན་མངགས། དེ་
རྗེས་ལྷོ་ཆོས་ཁྲི་ཐང་གི་བླ་མ་མཛད། དེར་མགོན་ཁང་དང་། མགོན་ཆོས་ལྷ་
མོ་རྣམས་ ཀྱི་སྐུ་གཟི་བྱིན་འབར་བའི་རྟེན་ ངོ་མཚར་བ་བཞེངས། དཔལ་
གསང་བ་འདུས་པའི་སྒྲུབ་མཆོད་བཙུགས། སྡེ་ པ་ ཆུང་ འབྲིང་ ཆེ་ གསུམ་
སོགས་དཔོན་འབངས་དགོན་སྡེ་ཀུན་གྱིས་སྤྱི་བོར་བཀུར་ཞིང་བསྟན་འགྲོའི་
ཕན་བདེ་སྤེལ་བཞིན་བཞུགས། དེ་ནས་ཆབ་མདོའི་གདན་སར་སྤྱན་དྲངས་ཏེ་
དགུང་ལོ་རེ་གཅིག་པ་མེ་རྟ་ལོར་ཆབ་མདོའི་མཁན་ཁྲིར་ཕེབས། སྔར་ཆབ་
མདོ་བ་དང་། གསེར་མདོག་ བ་འདུན་མ་ སུས་ ཀྱང་མ་ཐོན་པ། རྗེ་ འདིས་
ཐབས་མཁས་ཐུགས་རྗེས་ས་སྤྲེལ་ལོར་འདུན་མ་ཆོད། མདོ་སྔགས་ཀྱི་ཆོས་
འཁོར་རྒྱ་ཆེན་པོ་བསྐོར་ཞིང་གདན་སའི་སྒྲིག་ལམ་དང་འདུལ་ཁྲིམས་ཀུན་ལ་
དམ་འཛིན་གནང་བས་འདུས་ཚོགས་རྒྱས་ཤིང་བཤད་སྒྲུབ་འཆད་ཉན་དབྱར་
མཚོ་ལྟར་འཕེལ། ལྕགས་ཁྱི་ལོ་ནས་ཐུབ་ཆེན་འཛམ་གླིང་རྒྱན་གཅིག་བཀྲ་
- 125 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཤིས་འོད་འབར་བཞེངས་པའི་དབུ་ཚུགས། ཀོང་པོ་ནས་འཕགས་པ་སངས་
རྒྱས་ནགས་ཤོད་དང༌། ལྷོ་སྟོད་སྨད་རྣམས་སུ་ཕེབས་པ་ཆབ་མདོ་ལ་གདན་
དྲངས་ནས། ཁུ་བྱུག་མགུལ་འཁྲིས་གཟིམ་ཁང་གི་ཤར་ངོས་སུ་ཆོས་ཁྲི་བཟང་
པོ་གསར་དུ་བརྩེགས་པ་ལ་བཞུགས་སུ་གསོལ་ཏེ། ཐུབ་པའི་དབུ་དང་།
ཟངས་སོགས་ལ་མེ་ཏོག་འཐོར་ཞིང་བཀྲ་ཤིས་དང་སྨོན་ལམ་གནང་། རྗེ་དྲུང་
ནས་ཁྲི་འདི་ལ་ཐམས་ཅད་མཁྱེན་པའི་སྤྲུལ་སྐུ་ཕེབས་པའི་རྟེན་འབྲེལ་ཡོད་
གསུངས༑ བར་སྐབས་སུ་ཆོས་འཁོར་བ་དང་གླིང་པའི་འདུན་མ་དང་། རི་བོ་
ཆེ་པ་དང་ཚ་བའི་འདུན་མ་རྣམས་མཛད་ནས་ཕན་ཚུན་ཐམས་ཅད་བདེ་བར་
བཀོད༑ རི་བོ་ཆེ་པས་ཁྲི་ནག་སོགས་འབུལ་ཆེན་ཕུལ་ཞིང་ས་དགེ་བཀའ་
རྙིང་སོགས་ཕྱོགས་རིས་མེད་པ་ཀུན་གྱིས་ཆོས་རྗེར་བཀུར་ཞིང་དད་པས་
མཆོད་བསྙེན་བྱས། དགུང་ལོ་རེ་བརྒྱད་པ་ཆུ་གླང་ལོར་ཐུབ་ཆེན་བཞེངས་
གྲུབ་ནས། ཐམས་ཅད་མཁྱེན་པ་དགེ་འདུན་རྒྱ་མཚོའི་སྐུའི་ཞལ་སྒོ་དེའི་ནང་
རྟེན་དུ་ཕུལ་ནས་ཐམས་ཅད་མཁྱེན་པའི་སྤྲུལ་སྐུས་གདན་ས་འདིར་ཆོས་
འཁོར་བསྐོར་བའི་རྟེན་འབྲེལ་ཡོད་གསུངས། ཐུབ་ཆེན་ལ་རབ་གནས་དང་
སྟབས་གཅིག་ལ། ཆོས་རྗེ་མི་གཡོ་སྙིང་པོ་གདན་དྲངས་ནས་ཆབ་མདོའི་ཆོས་
ཀྱི་ཁྲི་ལ་བཀོད། ངས་བླ་མ་བཟང་པོ་བཀོད་ཡོད་པས་བསྟེན་ཚུལ་ལེགས་པོ་
ཨེ་བྱེད་ཁྱེད་ཚོ་ཤེས་གསུངས། དེ་ལྟར་ལོ་བརྒྱད་ཀྱི་རིང་ལ་ཆོས་ཀྱིས་གདན་
ས་ལེགས་པར་བསྐྱངས་ཏེ་བསྟན་པ་རྒྱས་པ་དང༌། འགྲོ་བའི་དོན་རྒྱ་ཆེན་པོ་
མཛད་ནས་ལྷོ་རྒྱུད་ཆོས་ཁྲི་ཐང་དུ་ཕེབས། ལྷོ་སྟོད་སྨད་ཀྱི་དགེ་འདུན་རྣམས་
-126 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ལ་རྡོ་རྗེ་ཕྲེང་བའི་དབང་སོགས་གནང་། ཆོས་རྗེ་ཤེས་རབ་དབང་པོས་པོ་ཏི་
མར་གདན་དྲངས། དེར་གསང་བདེ་འཇིགས་གསུམ། དུས་འཁོར་ཀུན་རིག་
སོགས་དབང་མང་དུ་གནང་ནས་དབུས་སུ་ཕེབས། ཤས་ཆེར་རྒྱལ་མེ་ཏོག་
ཐང་དུ་བཞུགས་ཤིང་། འབྲས་སྤུངས་སུའང་ཕེབས་ཏེ་བཞུགས། ཐམས་ཅད་
མཁྱེན་པ་རྒྱལ་བ་བསོད་ནམས་རྒྱ་མཚོ་ལ་རྒྱུད་སྡེ་བཞི་ཡི་དབང་ལུང་མན་
ངག་ཕྱག་བཞེས་དང་བཅས་པ་ཤིན་ཏུ་མང་པོ་བུམ་པ་གང་བྱོའི་ཚུལ་དུ་ཕུལ་
ནས་ཆོས་བདག་པོ་ལ་འཕྲོད་པའི་དགྱེས་ཚུལ་དང་བཅས་ཏེ་བསྟན་པའི་
བདག་པོར་མངའ་གསོལ་བའི་ཤིས་བརྗོད་ཀྱི་མེ་ཏོག་འཐོར། །དེའི་སྐབས་སུ་
གསུང་འཕྲོས་ལ། ཁམས་ཆབ་མདོ་ལ་དགེ་འདུན་གྱི་སྡེ་བཟང་པོ་ཡོད། དེར་
ཆོས་ཁྲི་བཟང་པོ་བརྩེགས་ནས་བཞག་ཡོད། དེར་ཁྱེད་ཕེབས་ནས་བཞུགས་
པའི་རྟེན་འབྲེལ་ཡིན། ཐུབ་ཆེན་གཅིག་བཞེངས་ནས་རྗེ་གོང་མའི་ཞལ་སྒོ་
དེའི་ནང་རྟེན་ དུ་ ཕུལ་ ཡོད། དེར་ ཁྱེད་ ཀྱིས་ ཆོས་ འཁོར་ བསྐོར་ བའི་རྟེན་
འབྲེལ་ཡིན་པས་ཆབ་མདོ་ལ་ཁྱེད་ཅིས་ ཀྱང་ ཕེབས་དགོས་པ་ཡིན་ཞེས་
གསོལ་བས། ༧སྐྱབས་ མགོན་མཆོག་ནས་ཐུགས་ཤིན་ཏུ་དགྱེས་པའི་ངང་
ནས༑ ང་རང་གང་མགྱོགས་ཀྱིས་ངེས་པར་འགྲོ་གསུངས་པའི་བཀའ་བཞེས་
བཟང་པོ་བསྩལ། རྗེ་འདི་ཡིས་རྡོར་ཕྲེང་གི་དབང་དང་། མངོན་རྟོགས་ལག་
ལེན་གྱི་རིམ་པ་གསལ་བ་སོགས་ཡིག་ཆ་བརྩམས་པའང་མང་བར་བཞུགས།
དེ་ལྟར་བསྟན་འགྲོའི་དོན་རྣམས་ལེགས་པར་གྲུབ་ནས་དགུང་ལོ་དོན་གཉིས་
བཞེས་པ་མེ་སྦྲུལ་ལོར་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་
- 127-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཅིང་༑ དགོངས་རྫོགས་རྣམས་ཐམས་ཅད་མཁྱེན་པ་མཆོག་ནས་ཁུར་བཞེས་
མཛད་དེ། རྟེན་གསུམ་རྣམས་ནི་རྒྱལ་མེ་ཏོག་ཐང་དུ་བཞུགས་སོ། །རྗེ་འདི་ཡི་
སྐུ་ཕྲེང་དང་པོ་ནི་གྲུབ་ཆེན་ལས་ཀྱི་རྡོ་རྗེ་དང་། གཉིས་པ་རྗེ་དྲུང་སྔགས་
རམས་པ་དགེ་འདུན་བཀྲ་ཤིས་ཉིད་ཡིན་ལ། གསུམ་པ་དེའི་སྤྲུལ་སྐུ་བདེ་
འབྱུང་མགོན་པོ་ནས། ད་ལྟའི་བར་དུ་རིམ་པར་བྱོན་པ་རྣམས་ནི་བོད་ཀྱི་སྤྲུལ་
སྐུ་རྣམ་གསུམ་གྱི་ནང་ཚན་གསང་བདག་རྗེ་དྲུང་སྤྲུལ་སྐུ་ཞེས་ཡོངས་སུ་གྲགས་
པ་དེ་ཡིན་ནོ།། དེ ་ ་
གདན་རབས་དགུ་པ་རྗེ་དྲུང་མི་གཡོ་བ་གཞོན་ནུ་བློ་གྲོས། ་་་་་
གདན་རབས་དགུ་པ་རྗེ་དྲུང་མི་གཡོ་བ་གཞོན་ནུ་བློ་གྲོས་ནི། རབ་
བྱུང་བརྒྱད་པའི་མེ་མོ་སྦྲུལ་གྱི་ལོར་འ་འུར་ལྟག་ལྡེམ་གཤིས་སུ་སྐུ་འཁྲུངས།
སྐུ་ན་ཕྲ་མོའི་སྐབས་ཁུ་སྟོན་བསོད་ནམས་གྲགས་པའི་སྐྱེ་བ་ཡིན་ཚུལ་དང་།
མངོན་ཤེས་མཛད་པ་དང་། ཆུ་ལ་སཙྪ་བཏིབ་པ་སོགས་ཡ་མཚན་པ་མང་དུ་
མངོན༑ སྐུ་གཞོན་ནུའི་སྐབས་འ་འུར་ལྟག་དགོན་དུ་ཐུགས་གཉེར་མཛད། །
དེ་ནས་འབྲས་སྤུངས་བློ་གསལ་གླིང་གི་ཆོས་གྲྭར་ཞུགས། རྒྱལ་བ་དགེ་
འདུན་རྒྱ་མཚོ་དང་། རྒྱལ་བ་དབེན་ས་པ་གཙོས་མཁས་པའི་བཤེས་གཉེན་
མང་དུ་བསྟེན་ནས་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུར་ཐོས་བསམ་
དཔྱིས་ཕྱིན་པར་མཛད་པས། མདོ་སྔགས་རིག་གནས་དང་བཅས་པར་མཁས་
- 128 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པའི་ཕ་རོལ་ཏུ་སོན་ཏེ་པཎ་ཆེན་མི་གཡོ་བ་ཞེས་སྙན་གྲགས་ཤིན་ཏུ་ཆེ་༑ ཕར་
ཕྱིན་ གྱི་ སྤྱི་ དོན་ དང༌། ཟུར་ བཀོལ་ སོགས་ ཕུལ་བྱུང་ གི་ ཡིག་ ཆ་ མང་ དུ་
བརྩམས་ པ་ སོགས་ མཁས་ པའི་ བྱ་བ་རྣམ་ གསུམ་ གྱིས་དུས་ འདའ་བར་
མཛད༑ སྒོམ་སྡེ་ནམ་མཁའ་རྒྱལ་མཚན་སྐུ་ན་གཞོན་དུས་འདི་ཡི་དྲུང་དུ་
བསྙེན་པར་བཤད། སླར་རང་ཡུལ་དུ་ཕེབས་ཏེ་འ་འུར་ལྟག་དགོན་གྱི་བླ་མ་
མཛད་ཅིང་། མཐའ་འཁོབ་ཀྱི་ཡུལ་རྣམས་སུ་བསྟན་པའི་སྒྲོན་མེ་ཆེན་པོར་
གྱུར་ནས་ཆོས་ཀྱི་སྲོལ་བཟང་པོ་བཏོད་པར་མཛད། སྔར་ཆབ་མདོ་ནས་རྗེ་
དྲུང་ཀུན་དགའ་དཔལ་ལྡན་སྐུ་གཤེགས་སྐབས་ཆབ་མདོའི་གདན་སར་སྤྱན་
འདྲེན་ པའི་ གསོལ་བ་བཏབ་ཅིང་ ཇ་ དར་ གྱི་ འབུལ་ རྟེན་ དང་ བཅས་ པ་
མངགས་ཀྱང་སྙན་ངག་ལ་དྲངས་པའི་ གསུང་ཤོག་དང་། རྟ་ ཕོ་བཞི་དང་།
འཁར་རྔ་སོགས་གནང་ནས་གསོལ་བ་མ་ཐེབས། ཕྱིས་རྗེ་དྲུང་སྔགས་རམས་
པ་ཐུབ་ཆེན་ལ་རབ་གནས་དང་སྟབས་གཅིག་ཏུ་སྤྱན་དྲངས་པས་ཕེབས་ཏེ།
དགུང་ལོ་ང་བདུན་པ་ཆུ་མོ་གླང་གི་ལོར་ཧོར་ཟླ་དང་པོའི་ཚེས་བཅུ་གཅིག་ལ་
རབ་གནས་ཀྱི་སྐབས་སུ་ཆོས་ཀྱི་ཁྲི་ལ་ཕེབས། དེ་ནས་དགོན་པའི་སྒྲིག་ལམ་
འདུལ་ཁྲིམས་ཀུན་སྤྱོད་གང་ཅིར་གནོན་སྡོམ་རྟིང་བསྐུལ་མཛད་ནས་བྱང་
སེམས་རིན་པོ་ཆེ་བསྟན་པའི་བདག་པོ་ཡིན། དེའི་བསྟན་རྒྱུན་གནས་པ་ལ་
དགེ་འདུན་རྣམས་ཐུགས་མཐུན་ཁྲིམས་གཙང་གི་སྒོ་ནས་ཐོས་བསམ་སྒོམ་
གསུམ་ལེགས་པོ་བྱེད་ དགོས་ པ་ ཡིན་གསུངས་ནས། རྒྱ་བོད་མཁས་པའི་
གཞུང་ཆེན་མཐའ་དག་གི་ཆོས་འཁོར་རྒྱུན་རིང་དུ་བསྐོར་བས་གྲྭ་ཚོགས་
- 129 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དབྱར་མཚོ་ལྟར་རྒྱས་ཤིང་། གྲྭ་ཚང་ལྔ་ཀའི་འཆད་ཉན་འཕེལ་ཏེ་གསུང་ལས་
སྐྱེས་པའི་བཀའ་རམས་དགེ་བའི་བཤེས་གཉེན་མང་དུ་འཕེལ་བ་བྱུང་། དེ་
ལྟར་ལོ་བརྒྱད་དུ་གདན་སར་འཆད་ཉན་བསྐྱངས་ཏེ་དགུང་ལོ་རེ་བཞི་པ་
ལྕགས་སྤྲེལ་ལོར་རྗེ་དྲུང་ཤེས་རབ་དབང་པོ་ལ་གདན་ས་གཏད། ཤེས་རབ་
དབང་པོ་ལ་འགྲེལ་ཆེན་དྲི་མེད་འོད་ཀྱི་བཤད་པ་དང་། དཔལ་མགོན་ཞལ་
གྱི་ རྗེས་ གནང་ བསྩལ། བསྟན་པ་རྒྱས་ པའི་ཐུགས་སྨོན་དང་ ཤིས་ བརྗོད་
མཛད་ནས་ རང་ གི་ འཁྲུངས་ཡུལ་དུ་ཕེབས་ཏེ། འ་ འུར་ལྟག་དང༌། སྤོ་བོ་
སོགས་གང་སྤྲོའི་དབེན་གནས་སུ་ཐུགས་དམ་ལ་གཞོལ་བར་གནང་ཞིང་།
ཕྱག་རྫས་གང་བྱུང་རྣམས་དབུས་ཕྱོགས་གདན་ས་ཁག་ལ་མང་འགྱེད་དང་།
ཆབ་མདོར་ཡང་མང་བསྐོལ་དང་སྐུ་འགྱེད་གནང་བ་དང་། གཙུག་ལག་ཁང་
དུ་བླ་བྲེ་བཟང་པོ་རྣམས་འབུལ་སྦྱོར་མཛད། མཐར་དགུང་ལོ་རེ་བརྒྱད་པ་
ཤིང་ཕོ་བྱི་བའི་ལོར་སྐུ་ཡི་བཀོད་པ་བསྡུས་ཤིང་། གདུང་ཞུགས་ལ་ཕུལ་བས་
དབུ་བུམ་རིལ་དང་། ཐུགས་ལྗགས་རིང་བསྲེལ་ལྷ་སྐུ་སོགས་བྱོན་པ་རྣམས་
དགོངས་རྫོགས་སུ་ཚེ་དཔག་མེད་ཀྱི་སྐུ་བཞེངས་པའི་ནང་བཞུགས་བྱས་ནས་
ལྷོ་དགའ་ལྡན་ན་བཞུགས་སོ།།
་ མ་
། |
:
130 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པར་ བ་འབྱུང་བ་དེ་དག་ལ་ག་མ་ ཀ་བ་ ༢
འཁས་པ།། གདན་རབས་བཅུ་པ་རྗེ་དྲུང་ཤེས་རབ་དབང་པོ། །
ਸਿਮਲਾ ਸਵਾਆਈ ਸਨ ਤੇ ਉਸ ਨੂੰ ਸਨ, ਮ
༢༡ གདན་རབས་བཅུ་པ་རྗེ་དྲུང་ཤེས་རབ་དབང་པོ་ནི། མདོ་སྟོད་ཁྱུང་པོ་ས་
མདོ་ ཟླ་ཐང་ཚང་སར། ཡབ་ལྷ་ཆེན་ཨ་མགུར་དང་། ཡུམ་ ཁྲི་བཟའ་མཚོ་
གཉིས་ཀྱི་སྲས་སུ། རབ་བྱུང་བརྒྱད་པའི་ལྕགས་སྤྲེལ་ལོར་ངོ་མཚར་བའི་ལྟས་
དང་བཅས་ཏེ་སྐུ་འཁྲུངས། སྐུ་ན་ཕྲ་མོར་གྲུབ་ཆེན་མི་ཏྲ་ཛོ་ཀི་དངོས་སུ་བྱོན་
ནས་བྱིན་གྱིས་བརླབས་ཤིང་མཚན་པྲཛྷ་ ཨིནྡྲ་ཞེས་གསོལ་ནས་འགྲོ་དོན་
འབྱུང་བར་ལུང་བསྟན། གཞོན་བྱིས་པའི་དུས་ནས་དད་པ་དང་ཤེས་རབ།
སྙིང་རྗེ་དང་བརྩོན་འགྲུས་རྣམས་རང་ཆས་སུ་མངའ། དགུང་ལོ་ལྔ་ཡི་དུས་སུ་
ཆབ་མདོའི་སྲུང་ མས་ཆོས་ རྗེར་ ཕེབས་ པའི་ སྙན་གསན་ཞུས། དགུང་ལོ་
བདུན་པའི་སྐབས་ཆོས་རྗེ་ཁྲི་གསུམ་དཔལ་བརྩེགས་ལ་དགེ་བསྙེན་ཞུས་པས་
མཚན་ཤེས་རབ་དབང་པོར་གསོལ། དེའུ་མགོ་དགོན་དུ་བཞུགས་ནས་དབུ་
ཕར༑ གསང་འཇིགས་ སོགས་ཐུགས་འཛིན་མཛད། གཟིམ་ལམ་དུ་མགོན་
པོས་ཞལ་བསྟན་པར་བླ་མགོན་དབྱེར་མེད་དུ་གསོལ་བ་བཏབ་པས། ཁྱོད་ཀྱི་
བར་ ཆད་ ཐམས་ ཅད་ ངས་ བསལ། བསམ་ དོན་ ཐམས་ ཅད་ ངས་ བསྒྲུབ་
གསུངས༑ ལྕམ་སྲིང་ནི་རྒྱུན་དུ་འཁོར། མཁན་ཆེན་སངས་རྒྱས་རྒྱལ་མཚན་
ལ་དགེ་ཚུལ་དང་། གསང་འཇིགས་སོགས་ཀྱི་དབང་གསན། པུ་ཎེ་ཆོས་སྡེར་
རིགས་ལམ་ལ་སྦྱངས། དགུང་ལོ་བཅུ་བདུན་སྐབས་བཞེད་རྩ་ཆོས་སྡེར་སློབ་
131-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གཉེར་མཛད། རབ་འབྱམས་པ་བསྟན་པའི་ཉི་མར་མདོ་སྔགས་ཀྱི་ཆོས་མང་
དུ་གསན། དགུང་ལོ་ཉེར་གསུམ་ཙམ་དུ་དབུས་ལྗོངས་སུ་ཕེབས། ལྷ་སར་
བཞུགས་སྐབས་ཆོས་སྐྱོང་ལྕམ་དྲལ་གྱིས་ཁྱོད་ཀྱི་སློབ་གཉེར་བྱེད་སའི་དགོན་
པ་ཡ་ཀི་ཡིན་ཟེར་ནས་སེ་ར་བསྟན་པ་དང་། མཚན་ལྟས་བཟང་པོ་ཤར་བས་
སེར་བྱེས་མཁས་སྙན་གྲྭ་ཚང་དུ་ཞུགས། རྗེ་བཙུན་ཆོས་ཀྱི་རྒྱལ་མཚན་མཇལ་
མ་ཐག་ནས་དགའ་དད་སྐྱོ་གསུམ་གྱིས་ལུས་ཀྱི་བ་སྤུ་ལྡང་ཞིང་སྤྱན་ཆབ་གཡོ་
བའི་མོས་གུས་འཁྲུངས། རྗེ་འདིའི་དྲུང་དུ་འདུལ་མཛོད་དབུ་ཚད་ཕར་གསུམ་
བསྡུས་གྲྭའི་བར་གྱི་མཛུབ་ཁྲིད་དང་། བརྩི་གཞག་གང་གནང་གསན་ཅིང་མ་
འདྲེས་པར་ཐུགས་སུ་ཆུད། ཐུགས་ལ་ངེས་པ་རྣམས་ཀྱི་དོན་ཀྱང་ཁོང་དུ་ཆུད་
ནས་ཤག་ཏུ་ཕེབས་ཏེ་དེ་འཕྲལ་ཕྱག་ཟིན་གནང་བ་རྣམས་རྗེ་བཙུན་པའི་
གསུང་རྒྱུན་མ་འཆུག་པ་ཆ་ཚང་བཞུགས། རྒྱལ་བ་དགེ་འདུན་རྒྱ་མཚོའི་དྲུང་
ནས་རྣམ་བཤད་དགོངས་པ་རབ་གསལ་གྱི་གཟབ་བཤད་གསན་པས། རྗེ་
ཡབ་སྲས་ཀྱིས་བྱིན་གྱིས་བརླབས་པའི་མཚན་མ་གསལ་བར་བྱུང་ཞིང་ངེས་
ཤེས་ཁྱད་པར་ཅན་འཁྲུངས། བླ་མ་འདི་རྣམ་གཉིས་ལ་མདོ་སྔགས་ཀྱི་གཞུང་
ཆེན་མོའི་བཤད་པ། དབང་ལུང་ཁྲིད་མན་ངག་ཐམས་ཅད་བུམ་པ་གང་བྱོའི་
ཚུལ་དུ་གསན་པས་འགྲན་གྱི་དོ་མེད་དུ་འཛིན། རྗེ་དགེ་འདུན་རྒྱ་མཚོར་ནཱ་རོ་
ཆོས་དྲུག་གི་ཁྲིད་གསན་ནས་ཐུགས་ཉམས་བཞེས་སྐབས། རྗེ་མི་ལས་ཞལ་
འཛུམ་པ་དང་བཅས་ཏེ་རྡོ་རྗེའི་མགུར་དྲུག་གསུངས་པ་དང་ཉམས་རྟོགས་
ཁྱད་པར་ཅན་འཁྲུངས། ཆོས་སྐྱོང་རྣམས་ཀྱི་རྗེས་གནང་གསན་སྐབས་དགྱེས་
- 132 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པའི་མཚན་མ་གསལ་བར་བྱུང་། གསང་ཕུ་ར་བ་སྟོད་དུ་སློབ་དཔོན་ལྷ་དབང་
དཔལ་འབྱོར་ལས་རྣམ་འགྲེལ་གསན་པས་ཐུགས་བསྐྱེད་ཆེ་བར་བྱུང་། སེ་ར་
ཚོགས་ཆེན་དུ་རྣམ་འགྲེལ་གྱི་བཤད་པ་མཛད་པས་མཁས་པའི་མཆོག་ཏུ་
གྲགས༑ འབྲས་སྤུངས་རིགས་གྲྭ་ཆེན་མོར་བགྲོ་གླེང་ནང་ཕེབས་པས་རྣམ་
དཔྱོད་ཀྱི་རྩལ་ལ་མཁས་པ་རྣམས་དགྱེས་པའི་རོལ་མོ་འཁྲོལ། དེ་ནས་རི་བོ་
དགའ་ལྡན་དུ་པཎ་ཆེན་བསོད་ནམས་གྲགས་པ་དང་། ཆོས་རྗེ་ཆོས་སྐྱོང་རྒྱ་
མཚོར་དཔལ་གསང་བ་འདུས་པའི་རྩ་རྒྱུད་ཀྱི་འགྲེལ་པ་ཆ་ཚང་། བརྟག་
གཉིས༑ བསྐྱེད་རིམ་ཆེན་མོ་དང་། རིམ་ལྔ་གསལ་སྒྲོན། གསང་བདེ་འཇིགས་་་་
གསུམ་གྱི་བསྐྱེད་རྫོགས་ཀྱི་ཁྲིད་སོགས་སྔགས་ཆོས་མང་དུ་གསན། དེར་
དབྱངས་དང་བྲི་ཐིག་རྣམས་ཀྱང་སྦྱངས། དེ་ནས་སེ་རར་ཕེབས་ཏེ་དགུང་ལོ་
སུམ་ཅུ་པ་ས་གླང་ལོར། རྗེ་དགེ་འདུན་རྒྱ་མཚོས་མཁན་པོ་དང་། རྗེ བཙུན་
ཆོས་ཀྱི་རྒྱལ་མཚན་པས་ལས་སློབ། རྗེ་ལྷ་དབང་དཔལ་འབྱོར་པས་གསང་
སྟོན༑ སློབ་དཔོན་ལྷ་རི་རྩེ་པས་དུས་གོ་བ་མཛད་ནས། གནས་བརྟན་འདུལ་
བ་འཛིན་པའི་དགེ་འདུན་མང་པོའི་དབུས་སུ་བསྙེན་པར་རྫོགས། །
བར་སྐབས་ཤིག་ན་རྗེ་བཙུན་ཆོས་ཀྱི་རྒྱལ་མཚན་གྱིས་སེ་ར་བྱེས་པ་གྲྭ་
ཁང་གི་སྒོ་ཐོད་དུ། མགོན་པོ་གཙོ་འཁོར་དང་། གནོད་སྦྱིན་ལྕམ་དྲལ་གྱི་དབུ་
རེ་འབྲི་དགོས་གསུངས་པ་ལྟར་ཕྱག་རིས་མཛད་དེ། ཕྱག་ནས་གནང་བས་
མར་མེ་འཛིན་པ་དང་། བག་རྡུལ་མི་བཞེས་པའི་ཡེ་ཤེས་དངོས་བཞུགས་ཀྱི་
བྱིན་རླབས་ཅན་དུ་གྲགས། གཞན་ཡང་བཤེས་གཉེན་དམ་པ་མང་དུ་བསྟེན་
-133 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཏེ་མདོ་སྔགས་ཀྱི་གཞུང་མང་པོ་སྒྲ་སྙན་ངག་དང་བཅས་པའི་ཐོས་པ་རྒྱ་མཚོའི་
ཕ་རོལ་ཏུ་སོན་པས་མཁས་པའི་མཆོག་ཏུ་གྱུར། ས ་དེ་ནང་ དམ་པ་
དེ་ནས་ཐོས་དོན་སྒྲུབ་ལ་གཞོལ་བར་དགོངས་ནས་རྗེ་བཙུན་ཆོས་ཀྱི་
རྒྱལ་མཚན་ལ་ཁམས་སུ་འབྱོན་རྒྱུའི་སྙན་གསན་ཕུལ་བས། ང་ལ་འདིར་ཆོས་
ར་འགྲིམས་པ་མང་དུ་ཡོད་ཀྱང་། ང་ཡི་ཆོས་སྐྱོང་རྣམས་ནི་ཁྱོད་ལ་དགྱེས་པ་
འདུག ༑ཅུང་ལྷོད་དང་དེ་ནས་གྲོས་བྱེད་གསུངས། དེ་ནས་ཉིན་ཞིག་མདུན་དུ་
བོས་ནས་གསོལ་སྟོན་གནང་། དཀའ་བཅུ་པ་ཁྱེད་ངའི་གྲྭ་སློབ་ནང་ནས་སྐུ་
ཡོན་དང་ཐུགས་གཞི་འཛོམས་པ། བསྟན་པ་དང་སེམས་ཅན་ལ་ཕན་ཐོགས་
ཆེ་བའི་རྟེན་འབྲེལ་ཁྱད་པར་ཅན་ཡོད་པས། ངས་དཀོན་མཆོག་ལ་གསོལ་བ་
བཏབ་པས་ཁམས་སུ་འབྱོན་ན་བསྟན་པ་ལ་ཕན་ཐོག་ཆེན་པོ་འོང་ཞིང་། ཁྱད་
པར་དུ་ངའི་གྲྭ་ས་དང་གྲུབ་མཐའ་ལ་ཕན་པ་ཞིག་འོང་བར་འདུག་པས་ད་
འབྱོན་རྒྱུ་གྱིས་གསུངས། དེ་ནས་རྗེ་དགེ་འདུན་རྒྱ་མཚོར་སྙན་གསན་ཕུལ་
བས༑ རྗེ་བཙུན་པས་གང་གསུངས་པ་ལྟར་མཛད་འཐུས་དང་། ཁམས་དབུས་
གང་དུ་བཞུགས་ཀྱང་བསྟན་པ་དང་སེམས་ཅན་ལ་ཕན་གང་ཐོགས་མཛད་
དགོས༑ ད་ལྟ་སྙིགས་མ་ལྔ་བདོའི་དུས་འདིར་དེ་ལས་ལྷག་པའི་ཆོས་དང་
བསྒྲུབ་བྱ་གང་ཡང་མེད་གསུངས། དེ་ནས་ཇོ་ཤཱཀ་རྣམ་གཉིས་སོགས་ལ་
མཆོད་འབུལ་གསོལ་སྨོན་སོགས་གནང་སྟེ་ཁམས་སུ་ཕེབས་ནས། དེའུ་མགོ་
དགོན་དང་། འགྱག་དགོན་གསར་རྣམས་སུ་བླ་མ་མཛད་དེ། རྟ་འགྱོག་ལྗང་
གསུམ་གྱི་དགེ་འདུན་རྣམས་ལ་ལམ་རིམ་དང་། སྡོམ་གསུམ་གྱི་བསླབ་བྱ།
- 134-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བདེ་གསང་འཇིགས་གསུམ་ གྱི་བསྐྱེད་ རྫོགས་ སོགས་ གདུལ་ བྱ་ སོ་ སོར་
འཚམས་པའི་ཆོས་ཀྱི་འཁོར་ལོས་ཚིམས་པར་མཛད་ཅིང་། དགེ་ཚུལ་སློང་གི་
བསླབ་པ་ལ་མང་དུ་བཀོད་པ་སོགས་བསྟན་པའི་སྒྲོན་མེ་བཏེགས། དགོན་
གསར་དུ་བཞུགས་སྐབས་འཕགས་པ་སངས་རྒྱས་དཔོན་སློབ་རྣམས་ཕེབས་
པར་བསྙེན་བཀུར་གཟབ་ཅིང་བཀའ་ཆོས་གསན། ཆུ་སྦྲུལ་དགུང་ལོ་སོ་བཞི་
ལོར་ལྷོ་རྒྱུད་བཞེད་རྩ་ཆོས་སྡེར་གདན་དྲངས་ཏེ་མཁན་ཁྲིར་ཕེབས། དེར་
གཞུང་ཆེན་ལྔ་ཡི་མཛུབ་ཁྲིད་སོགས་འཆད་ཉན་དང༌། ལམ་རིམ་གྱི་ཁྲིད།
སྡོམ་གསུམ་གྱི་བསླབ་བྱ་སོགས་ཆོས་ཀྱི་ཆར་ཕབ་པས་ཐོས་བསམ་སྒོམ་
གསུམ་ཟུང་དུ་འབྲེལ་ཞིང་ཀུན་སྤྱོད་གཙང་བ། བཤད་སྒྲུབ་དབྱར་མཚོ་ལྟར་
འཕེལ་བས༑ ལུང་རྟོགས་ཀྱི་བསྟན་པའི་པད་ཚལ་ཆེས་ཆེར་རྒྱས་པར་མཛད་
དེ་ནས་མེ་སྤྲེལ་ལོར་པོ་ཏི་མའི་གདན་ས་བཏིངས་ནས་འདུ་ཁང་དང་ལྐུགས་
སུ་ཐུབ་དབང་ཁང་། བྱམས་ཁང་དང་། མགོན་ཁང་། གཟིམ་ཁང་བཅས་ ་
བཞེངས། ནང་ དུ་ ལྡེབས་རིས་ དང་། གསེར་ དངུལ་ སྨན་འདམ། དར་ གོས་
བཅས་ཀྱིས་སྐུ་གསུང་ཐུགས་རྟེན་རྒྱུ་བཟང་བ། བཀོད་ལེགས་པ། གྲངས་མང་
བ༑ བྱིན་ཆེ་བ་བཅས་ཆེ་ཆུང་མང་པོའི་རྟེན་བཞེངས་མཛད། མདོ་སྔགས་ཀྱི་
ཆོས་འཁོར་རྒྱུན་མ་ཆད་པ་བསྐོར་ཏེ་བཤད་སྒྲུབ་འཁོར་ལོ་གསུམ་གྱི་མཛད་
བཟང་དབྱར་གྱི་དཔལ་ཡོན་ལྟར་རྒྱས་བཞིན་བཞུགས་སོ།། །
དེ་ལ
་ མེད་དུ་བྱ་བ་
-135 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་དབུས་སུ་བླ་མ་རྣམས་ལ་འབུལ་ཆེན་དང་། གདན་ས་ཁག་ལ་
མང་འགྱེད་ཕུལ་བར་མངགས་པ་ལ། རྗེ་བཙུན་ཆོས་ཀྱི་རྒྱལ་མཚན་གྱིས།
ཤེས་བྱའི་མཁའ་ལ་མཁྱེན་པའི་སྤྱན་ཡངས་ཤིང་། །རབ་འབྱམས་གཞུང་ལ་
འཁྲུལ་པའི་དྲི་མ་སྤངས། །མཁས་གྲུབ་ཀུན་གྱི་དབང་པོ་ཆོས་ཀྱི་རྗེ། །དཔལ་
ལྡན་ བླ་ མའི་ ཞབས་ ལ་ གསོལ་ བ་ འདེབས། །ཞེས་ གནང་ ནས་ ཚོགས་
འདོན་དུ་བཙུགས་ན་འཕྲིན་ལས་རྒྱས་པའི་རྟེན་འབྲེལ་ཡོད་གསུངས། དེ་ནས་
བྱ་བྲལ་བློ་གྲོས་རིན་ཆེན་ལ་རྗེས་གནང་འདོད་ཆོས་མང་པོ་དང་། འཕགས་པ་
སངས་རྒྱས་ལ་མི་ཏྲ་ཁྲིད་དྲུག་སོགས་ཞལ་སྔའི་ཆོས་སྐོར་རྣམས་གསན། ཤིང་
སྟག་ལོར་རྗེ་དྲུང་སྔགས་རམས་པ་ཆབ་མདོ་ནས་ཆོས་ཁྲི་ཐང་དུ་ཕེབས་པ་
གདན་དྲངས་ནས༑ དུས་འཁོར་སོགས་དབང་བཀའ་མང་དུ་གསན་ཅིང་བླ་མ་
དེ་དག་ལ་འབུལ་ཆེན་བསྟར།དེ་ནས་ས་ལུག་ལོར་བསྟན་འགྲོའི་ཕན་བདེར་ད་
གོངས་ནས་རྔུལ་ཤོད་དར་རྒྱས་དགོན་ཕྱག་བཏབ། གཙུག་ལག་ཁང་དང་།
བྱམས་ཁང་། མགོན་ཁང་། གཟིམ་ཁང་སོགས་མང་དུ་བཞེངས་ནས་ལོགས་
རིས་ རྣམས་ དང༌ བྱམས་ པའི་ གསེར་ སྐུ་ ཆེ་ ལེགས་ གཅིག་ བཞེངས། དེའི་
སྐབས་སུ་ཆབ་མདོ་བྱམས་པ་གླིང་ནས་མཁན་པོར་གདན་འདྲེན་གྱི་མི་སྣ་
འབྱོར་བས་གསོལ་བ་རྩེ་གཅིག་ཏུ་བཏབ་པས་ཕེབས་པའི་ཞལ་བཞེས་གནང་
ཞིང་༑ བྱང་སེམས་རིན་པོ་ཆེའི་སྐུའི་མདུན་དུ་འབུལ་རྒྱུར་སིལ་སྙན་འཛམ་
གླིང་འབྲུག་གྲགས་ཟེར་བ་ཁྱད་འཕགས་ཤིག་དང་། ཆོས་པོ་ཏི་གཅིག་གནང་
བར་མཛད། དེ་ནས་ལྷོ་སྟོད་སྨད་ཀྱི་སྡེ་དཔོན་བླ་དགོན་ཀུན་གྱི་རེ་བ་རྣམས་
- 136 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བསྐང་སྟེ། ལྕགས་སྤྲེལ་ལོར་ཆབ་མདོར་ཆིབས་ཞལ་བསྒྱུར། ཆོས་རྗེ་རིམ་
བྱོན་གྱི་སྔར་ལམ་ལྟར་ཕེབས་བསུ་རིང་ཐུང་གཟབ་རྒྱས་དང་། དགོན་པར་
འབྱོར་སྐབས་དགེ་འདུན་སྟོང་ཕྲག་མང་པོས་སེར་སྦྲེངས་མཆོད་པའི་བྱེ་བྲག་
མང་པོའི་བཀོད་པ་དང་བཅས་དར་དཀར་གྱི་ལམ་དུ་སྤྱན་དྲངས་ཏེ་ཕེབས་
སྟོན་གཟབ་རྒྱས་ཞུས། ཐོག་མར་ཚོགས་ཆེན་འདུ་ཁང་དུ་ཕེབས་ནས། རྗེ་
རིན་པོ་ཆེའི་སྐུ་ལ་སྙན་ཤལ་ཕུལ་ཏེ་མེ་ཏོག་འཐོར་ནས་ཐུགས་སྨོན་དང་ཤིས་
བརྗོད་མཛད། དེ་ནས་གཟིམ་ཁང་དུ་ཕེབས་ནས་བྱང་སེམས་ཆོས་རྗེའི་སྐུ་
དུས་ཀྱི་མགོན་པོ་གསུང་བྱོན་མ་ལ་སྙན་ཤལ་ཕུལ་ཏེ་གཏོར་འབུལ་མཆོད་
བསྟོད་མངའ་གསོལ་བཅས་འཕྲིན་ལས་གཉེར་གཏད་གནང་ཞིང་མགོན་པོས་
དངོས་ སུ་ གཟིགས། དེ་ནས་གཟིམ་ཆུང་དུ་ཕེབས། ཆོས་ རྗེ་ མི་གཡོ་བས་
མཇལ་དར་དང་བཞེས་སྤྲོ། དུང་དཀར་སོགས་འབུལ་ཚན་རྟེན་འབྲེལ་མཛད།
དེའི་ ཉིན་མོར་གཟའ་སྐར་འཕྲོད་སྦྱོར་སོགས་དུས་ཚེས་དགེ་བར་བསྟུན་
ཚོགས་ཁང་ཆེན་མོར་བྱང་སེམས་བདག་ཉིད་ཆེན་པོའི་ཁྲི་ཐོག་ཏུ་བཞུགས་ཏེ་
ཚོགས་ཡོངས་ལ་རྟེན་འབྲེལ་བསྟོད་པའི་ཁྲིད་ལུང་གནང་། དེ་ནས་ཉིན་མང་
པོར་སྤྱི་སྒེར་བླ་དཔོན་རྣམས་ཀྱིས་ཕེབས་སྟོན་བསྟར་འབུལ་ཞུས། ཆོས་རྗེ་
རྣམ་གཉིས་ཐུགས་ནང་དགེ་བའི་མཇལ་འཛོམས་ཐོག་ཆོས་ཀྱི་བཀའ་མོལ་
འཕེལ་ཞིང་ཐུགས་ཡིད་གཅིག་ཏུ་འདྲེས། དེ་ནས་ཆོས་རྗེ་མི་གཡོ་བའི་དྲུང་
ནས་འགྲེལ་ཆེན་དྲི་མེད་འོད་ཀྱི་བཤད་པ་དང་། དཔལ་མགོན་ཞལ་གྱི་རྗེས་
གནང་གསན། ཆོས་རྗེ་རྣམ་གཉིས་ཀྱིས་དགེ་ཚུལ་སློང་བརྒྱ་ལྷག་བསྒྲུབས།
- 137 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་ཚོགས་སུ་ལམ་རིམ་ཆེན་མོ་གསུངས། དགུན་ཆོས་ཆེན་མོར་དབུ་ཕར་
འདུལ་མཛོད་ཚད་མ་རྣམས་ཀྱི་བཤད་པ་གནང་། ཆོས་རྗེ་རྣམ་གཉིས་ཚོགས་
དབུས་སུ་བཞུགས་ནས་བཀའ་རབ་འབྱམས་རྣམས་ཀྱི་བགྲོ་གླེང་ལ་གཟིགས།
དེ་ནས་ཆོས་རྗེ་མི་གཡོ་བར་ཕེབས་སྐྱེལ་ཞུས། དགོན་པའི་བཅའ་ཁྲིམས་
བསྡམ་རར་རྟིང་གནོན་དམ་དོན་མཛད། སླར་ཡང་ལྷོ་རྒྱུད་དུ་ཕེབས་ནས་དར་
རྒྱས་དགོན་གྱི་རྟེན་བཞེངས་དང་དགོན་པའི་འཆར་འགོད་སོགས་མཛད་
མཐའ་སྐྱོང་བ་དང་། ཡུལ་དགོན་ཀུན་ལ་ཕན་བདེ་དཔག་ཏུ་མེད་པའི་བཀའ་
དྲིན་བསྐྱངས་ནས་པོ་ཏི་མའི་ཆོས་སྡེ་དང་བཅས་ཆབ་མདོར་ཕྱག་བཏེགས་ཏེ་
ཁྱུང་པོ་བརྒྱུད་ནས་ཆོས་རྗེ་ཀུན་དགའ་བློ་གྲོས་ལ་མཇལ་འཕྲད་མཛད་ཅིང་
འབུལ་ནོད་བསྟར། ཕྱོགས་དེར་དགེ་ཚུལ་སློང་དང༌། དབང་སོགས་འདོད་
ཆོས་བསྩལ་ནས་བསྟན་འགྲོའི་དོན་མཛད། རི་བོ་ཆེར་པདྨ་རྒྱལ་པོ་སོགས་ལ་
མཇལ་འཕྲད་དང་འབུལ་ཚན་བསྟར། ཚུར་ཡང་འབུལ་ཚན་བཏེགས་ཤིང་
ཐུགས་སྣང་མཐུན་པ་བྱུང་། ། དམ་པ་་་་་་
དེ་ནས་ཆབ་མདོར་ཕེབས་ཏེ་ཁུ་བྱུག་གཟིམ་ཁང་དུ་གཞི་ཕབ་སྟེ་
བཞུགས༔ འདིར་བཞུགས་རིང་པོ་ཏི་མའི་ཆོས་སྡེར་ཆོས་ཕོགས་དང་། ནར་
མའི་གཏོང་སྒོ་རྣམས་གནས་ཆེན་སྡེ་དཔོན་ཁག་ནས་ཁུར་ལེན་གྱིས་བསྙེན་
བཀུར་ལེགས་པར་ཞུས་ཤིང་། ཆོས་ར་མཉམ་དུ་འགྲིམ་པས་བློ་སྐྱེད་ཆེ་ཞིང་
འཆད་ཉན་འཕེལ་ཞེས་གླེངས་། དགོན་པའི་བཅའ་ཁྲིམས་སྔར་ཡོད་ཐོག་གང་
འོས་ཁ་སྐོང་གནང་སྟེ་ཆ་ཡོངས་སུ་ཚང་བའི་དམ་འཛིན་མཛད། ཚོགས་ཆོས་
- 138 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
སུ་ལམ་རིམ་ཆེ་ཆུང་སོགས་རྗེ་ཡབ་སྲས་ཀྱི་གསུང་རྣམས་དང་། བཀའ་་་་་་་
གདམས་གླེགས་བམ། དཔེ་ཆོས་ རིན་ཆེན་སྤུངས་པ་བཅས་ཆ་ཚང་། མདོ་
མཛངས་བླུན་སོགས་བཀའ་བསྟན་མང་པོའི་ཆོས་འཁོར་ཡང་ཡང་བསྐོར་བས་
གདུལ་ བྱའི་ བློ་ཆོས་ལ་བསྐུལ་ཞིང་བློ་རབ་འབྲིང་ཐ་གསུམ་ལ་ཕན་པའི་
ལེགས་བཤད་ཀྱི་དགའ་སྟོན་འགྱེད། བློ་གསལ་འདུས་པའི་རྒྱ་མཚོ་འཕེལ་
ཞིང་འཆད་ཉན་གྱི་རྦ་རླབས་མཁའ་ལ་འཕྱུར། གསང་བདེ་འཇིགས་གསུམ་
གྱི་བསྐྱེད་རྫོགས་སོགས་སྔགས་ཕྱོགས་ཟབ་ཁྲིད་མང་དུ་གནང་བས་གསང་
ཆེན་བདུད་རྩིའི་བཅུད་ཀྱིས་སྐལ་ལྡན་གདུལ་བྱའི་བློ་ཡི་བུམ་བཟང་བཀང་།
དེ་ལྟར་ལོ་མང་པོའི་རིང་ལ་གདུལ་བྱ་སོ་སོའི་བློ་དང་འཚམས་པའི་ཆོས་ཀྱི་
འཁོར་ལོ་བསྐོར་བས་མདོ་སྔགས་བཤད་སྒྲུབ་ཟུང་འབྲེལ་གྱི་བསྟན་པ་རིན་
པོ་ཆེ་ཆེས་ཆེར་རྒྱས་པར་མཛད་དོ།། ་་་་་་་་་་་། : 7:
དེ་ནས་སྟོན་པའི་གསེར་སྐུ་ཆེན་པོ་ཞིག་བཞེངས་ནས་ཚོགས་ཁང་དུ་
བཞུགས་པར་མཛད། དེ་ལྟར་འཁོར་ལོ་གསུམ་གྱི་བྱ་བས་ལོ་ངོ་བདུན་ལ་
གདན་ས་བསྐྱངས་ནས། མེ་སྟག་ལོར་རྗེ་དྲུང་འཇམ་དབྱངས་བཤེས་གཉེན་
མཁན་ཁྲིར་བཀོད་ཅིང་། ཆབ་མདོར་སླར་ཡང་ཕེབས་པའི་ཞལ་བཞེས་མཛད་
དེ་རང་ཉིད་ལྷོ་རྒྱུད་དུ་ཕེབས་ནས་བསྟན་འགྲོའི་དོན་མཛད་དོ།། །
བ བ བ ད་ ༡:1 སྐད་ལ་གཏོ ར་
1|:ཀྱི ། ས 21 ལ་ ་ ་ ་
་
Rਨਾਮ ਸੁਮਨ ਉਸ ਦੀ ਮਸਤਲੁ ਮਨ ਭਵ ਪਾਸੇ ਮਾਰੂ ਸਲੇ
-139 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གདན་རབས་བཅུ་གཅིག་པ་རྗེ་དྲུང་འཇམ་དབྱངས་
བཤེས་གཉེན།
གདན་རབས་བཅུ་གཅིག་པ་རྗེ་དྲུང་འཇམ་དབྱངས་བཤེས་གཉེན་ནི།
རྫ་ སྟོད་སྤྱི་འདུ་ གྲོང་མོ་ཆེ་ གྱིང་ ཐང་ ཞེས་ བྱ་བར། ཡབ་མེས་བདེ་མགོན་
གཉིས་ཀྱི་རྣལ་འབྱོར་པ་བླ་མ་ལྷ་སྲུང་མང་པོས་ཞལ་བསྟན་ཅིང་བྱིན་གྱིས་
བརླབས་པའི་རྒྱུད་དུ་རབ་བྱུང་བརྒྱད་པའི་ཆུ་ཁྱི་ལོར་འཁྲུངས། དགུང་ལོ་བཅུ་
གཉིས་སྐབས་ཀ་མདའ་ཆོས་རྗེ་ལྷུན་གྲུབ་བཟང་པོ་ལ་དགེ་བསྙེན་དང་། རབ་
བྱུང་དགེ་ཚུལ་བཅས་ཀྱི་སྡོམ་པ་མནོས། དེ་ནས་ཆབ་མདོའི་གླིང་སྟོད་གྲྭ་ཚང་
དུ་ཞུགས་ནས། གླིང་སྟོད་སློབ་དཔོན་ཆོས་འབྱུང་འོད་ཟེར་དང་། རྗེ་དྲུང་ཀུན་
དགའ་དཔལ་ལྡན་སོགས་བསྟེན་ཅིང་། མདོ་སྔགས་ཀྱི་གཞུང་ལུགས་རྒྱ་མཚོ་
ལྟ་བུར་ཐོས་བསམ་སློབ་གཉེར་མཐར་ཕྱིན་པ་མཛད་པས་མཁས་བཙུན་
བཟང་ གསུམ་ འཛོམས་པའི་བཤེས་གཉེན་ཆེན་པོར་ གྱུར་ཅིང་། རྗེ་བཙུན་
འཇམ་པའི་དབྱངས་ཀྱི་རྣམ་སྤྲུལ་དུ་གྲགས་པར་བཞུགས། གུང་རུ་བློ་གྲོས་
འོད་ཟེར་ པས་ མཁན་པོ་དང༌། གླིང་སྟོད་སློབ་དཔོན་ཆོས་འབྱུང་འོད་ཟེར་
པས་སློབ་དཔོན། མཁས་པ་ཤེས་རབ་རྩེ་མོས་གསང་སྟོན་པ་མཛད་ནས་དད་
པའི་དགེ་འདུན་གྱི་དབུས་སུ་བསྙེན་རྫོགས་ཀྱི་བསླབ་པ་བཞེས། ས་སྒང་གྲྭ་
ཁོངས་སུ་ལོ་བརྒྱད་ལ་བཞུགས། ཀ་མདའ་ཆོས་རྗེ་ལོ་བཞི་དང་། ཆབ་མདོའི་
- 140 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གླིང་སྟོད་སློབ་དཔོན་ལོ་བདུན་མཛད་ནས་བཤད་སྒྲུབ་ཀྱི་བསྟན་པ་བསྐྱངས།
མེ་སྟག་ལོར་མཁན་པོའི་ཁྲིར་ཕེབས་ནས་བཤད་སྒྲུབ་འཁོར་ལོ་གསུམ་གྱི་སྒོ་
ནས་གདན་ས་སྐྱོང་བར་མཛད། ས་འབྲུག་ལོར་ རུ་ཟོ་དགོན་ཕྱག་བཏབ།
དགུང་ལོ་རེ་བརྒྱད་པ་ས་སྦྲུལ་ཧོར་ཟླ་བཅུ་གཉིས་པའི་ཡར་ངོའི་གསོ་སྦྱོང་གི་
མགོན་དུ་ཕེབས། ཚེས་བཅུ་དྲུག་ནས་སྐུ་ལྟེམ་པའི་ཚུལ་བསྟན་ནས། རབ་
བྱུང་བཅུ་པའི་ལྕགས་རྟ་ལོ་ཟླ་བ་དང་པོའི་ཚེས་བརྒྱད་ལ། བླ་མ་ལྔ་སོགས་
དགེ་བཤེས་ཆེ་གྲས་རྣམས་བསྡུས་ནས་སྤྱི་སྒེར་གནང་སྦྱིན་སོགས་རྣམ་གཞག་
མཛད་ཅིང་། སྤྲུལ་སྐུ་ལྷ་དབང་ཆོས་ཀྱི་རྒྱལ་མཚན་ལ་མཁན་པོར་གསོལ་བ་
ཐོབ་གསུངས་ནས་བསླབ་སྟོན་བསྩལ། ཚེས་ དགུའི་ སྔ་དྲོ་ ཚོགས་ མང་ ལ་
མཇལ་འཕྲད་གནང་ནས་སྲོད་ལ་གཟུགས་སྐུ་རགས་པའི་བཀོད་པ་བསྡུས་ཏེ་
འོད་གསལ་ཆོས་སྐུ་མངོན་དུ་མཛད་དོ། །གཉིས་པའི་བཅོ་ལྔ་ལ་ཐུགས་དམ་
གྲོལ་ནས་གདུང་ཞུགས་ལ་སྦྱངས་པ་ལས་ཐུགས་ལྗགས་རིང་བསྲེལ་བྱོན་པ་
རྣམས་སངས་རྒྱས་ཡེ་ཤེས་འབྱུང་གནས་འོད་ཀྱི་ཐུགས་ཀར་བཞུགས་སོ།།
དེ་ནས་རྗེ་དྲུང་ཤེས་རབ་དབང་པོ་སླར་ཡང་གདན་འདྲེན་གྱི་གསོལ་བ་
བཏབ་པ་བཞིན་ལྕགས་རྟ་ལོར་ཆབ་མདོའི་གདན་སར་ཞབས་ཀྱི་པདྨོ་རྣམ་
པར་འཁོད་ཅིང་། པོ་ཏི་མའི་ཆོས་སྡེ་ལྷན་དུ་ཕེབས་པར་སྔར་བཞིན་ཞབས་
ཏོག་ལེགས་པར་བསྒྲུབས་ནས་ལོ་གཅིག་ལ་བཞུགས་ཏེ་སླར་པོ་ཏི་མར་
ཕེབས༑ རྗེ་ དྲུང་ རིན་ པོ་ཆེས་ སྔར་རྒྱུན་བཞིན་ མདོ་ སྔགས་ ཀྱི་ བཤད་ པ།
དབང་དང་རྗེས་གནང་། ལུང་སོགས་ཟབ་རྒྱས་ཆོས་ཀྱི་འཁོར་ལོ་རྒྱུན་རིང་
- 141 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
པོར་འདོད་དགུའི་ཆར་དབབ་ཅིང་། དགེ་ཚུལ་སློང་གི་བསླབ་སྡོམ་སོགས་
བཤད་སྒྲུབ་འཁོར་ལོ་གསུམ་གྱི་སྒོ་ནས་ཐུབ་བསྟན་དཔྱིད་ཀྱི་དཔལ་ཡོན་
ལྟར་རྒྱས་ཤིང་བཤད་སྒྲུབ་པདྨའི་ཚལ་གྱིས་ནོར་འཛིན་མཛེས་པར་བྱས་སོ།།
གསེར་དངུལ་བཀྲ་མའི་རྒྱལ་བའི་བཀའ་འགྱུར་རིན་པོ་ཆེ་བཞེངས་ཤིང་། སྐུ་
ཐང་མང་པོ་དང་། གསེར་དངུལ་གྱི་སྐུ་མང་པོ་དང་། མགོན་ཁང་དུ་ཆོས་སྐྱོང་
གི་སྐུ་མང་དུ་བཞེངས་པར་མཛད། སྐབས་འདིར་བསམ་པ་ལོག་པའི་གཞན་
ཕྱོགས་ཤིག་གིས་བསྲུང་མར་བསྟེན་པའི་མི་མ་ཡིན་ཞིག་རྦད་པས་སྐུ་ལ་བདོ་
བར་བརྩམས་པ་ན། རྗེ་འདིས་རྡོ་རྗེ་འཇིགས་བྱེད་ཀྱི་སྐུར་བཞེངས་པའི་རྭ་
རྩེས་བླངས་ཏེ་ས་ལ་བརྡབས་པས་དམ་འོག་ཏུ་བཅུག །མི་མ་ཡིན་དེ་ཕར་
སོང་ནས་རང་ཡུལ་བརླག་པ་དང་། དུས་གཞན་དུ་ཡང་དེ་འདྲ་མང་དུ་མཛད་
པ་རྭ་ལོ་ཙཱ་བ་ལྟར་མཐུ་སྟོབས་ནུས་པའི་དབང་ཕྱུག་གི་རྣམ་ཐར་མང་ངོ༌།། བདེ
དེ་ནས་འཇིགས་བྱེད་ཞལ་ཕྱག་ཡོངས་རྫོགས་ཀྱི་སྐུ་གཅིག་བཞེངས་པ་
ཕལ་ཆེ་བ་རང་བྱོན་དུ་བྱུང༌། མེ་གླང་ལོར་འཕགས་པ་མཐོང་བ་དོན་ལྡན་
དང་༑ དབོན་དྲུང་དཔོན་སློབ་རྣམས་ཚ་བའི་ཡུལ་ནས་ཆབ་མདོར་གདན་
འདྲེན་ཞུས་ཏེ་བསྙེན་བཀུར་གཟབ་ཅིང་ཆོས་དང་ཟང་ཟིང་གིས་འབྲེལ་བའི་
རྟེན་ འབྲེལ་བསྒྲིགས། རི་ སྤྱང་ དང་། སྒོམ་ངོམ་ གྱི་ ཁ་མཆུ་བསྡུམས། ཆབ་
མདོར་དབུ་མའི་བསྟན་བཅོས་ཁྱད་འཕགས་ཤིག་རྩོམ་པ་ད་ལྟའང་འཕྲིན་
ལས་འཕེལ་བཞིན་བཞུགས། དགུང་ལོ་བརྒྱད་ཅུར་ཕེབས་པ་ས་ཡོས་ལོར་
ཆོས་ཁྲི་འཛིན་བཞིན་དུ་སྐུ་ན་སྨིན་ཚུལ་གྱིས་བཞུགས་ཡུལ་ལྷོ་རྒྱུད་དུ་ཡར་
- 142 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཕེབས་པ་གནང་། ལྕགས་འབྲུག་ལོར་རྗེ་དྲུང་ལྷ་དབང་ཆོས་ཀྱི་རྒྱལ་མཚན་
ཆབ་མདོའི་གདན་ཁྲིར་བཀོད་མངགས་གནང་སྟེ། རང་གི་ཁྲི་ཁུར་འཇོག་པར་
མཛད་ནས་བཞུགས། རྗེ་ཉིད་ཀྱི་ཞལ་ནས་ང་ཡང་ཆབ་མདོའི་བླ་མར་ལོ་བཅོ་
བརྒྱད་ལ་བྱས་པ་ཡིན། སྔར་ནས་ལྷ་བསྐོས་ཡིན་པས། ནད་ཡམས་འཁྲུག་
རྩོད་སོགས་མ་བྱུང་བར་ཆོས་འབྱོར་འཕྲིན་ལས་རྒྱས་པ་སོགས་ཡག་པོ་བྱུང་
གསུངས་པ་ལྟར། སྔ་ཕྱིར་བསྡོམས་པས་ལོ་བཅོ་བརྒྱད་ལ་བཤད་སྒྲུབ་འཁོར་
ལོ་གསུམ་གྱིས་ལེགས་པར་བསྐྱངས་པས། ཀློག་པ་ཐོས་བསམ་དང༌། སྤོང་བ་
བསམ་གཏན་ལ་གཞོལ་བའི་འདུས་ཚོགས་རྒྱས་པ་དང་། བཤད་སྒྲུབ་འཕེལ་
བ༑ ལུང་རྟོགས་ཀྱི་བསྟན་པ་འཛིན་པའི་སྐྱེས་བུས་ས་སྟེང་བརྒྱན་པ་སོགས་
ཆོས་འབྱོར་བདེ་སྐྱིད་རྣམས་དབྱར་གྱི་ལང་ཚོ་བཞིན་དུ་རྒྱས་པར་གྱུར་ཏོ། །
ལྷོ་རྒྱུད་པོ་ཏི་མ་དང་། རྔུལ་ཤོད་དར་རྒྱས་དགོན་སོགས་ལྷོ་རྒྱུད་སྟོད་སྨད་
དུ་རྟེན་ བཞེངས་དང་། བཤད་ སྒྲུབ་ འཆད་ ཉན་ གྱི་ སྒོ་ནས་ བསྟན་ པ་ དང་
སེམས་ཅན་གྱི་དོན་དཔག་མེད་མཛད། ཞལ་ནས་ང་ཡིས་མཁས་པར་མི་ཤེས་
ཀྱང་ཡི་གེ་དགའ་མོ་ཤེས་པས་ཡིག་ཆ་བཟང་པོ་ཚོ་སྡུག་རུས་བྱས་ནས་བཤད་
པས་དགེ་བཤེས་འཆད་ཉན་ལ་ཕོག་པ་ཡང་བརྒྱ་ཁ་ལོངས་པ་བྱུང་། རྗེ་ཙོང་
ཁ་པའི་སྐུ་སྟོང་ཕྲག་གཅིག་བཞེངས་རྒྱུར་དམ་བཅའ་ བྱས་པ་དེ་ལྷག་ཐོན་
གསུངས༑ ཡང་ང་ནི་འཆི་དགོས་པའི་མི་ཡིན། གཉིད་ག་ལ་ཕོད། དགེ་སྦྱོར་
མ་བྱས་ན་དཀོར་ཡང་མི་ཞུ་གསུངས་ནས་ནམ་གུང་ལ་ཡང་ཇ་རེ་གསོལ་ནས་
ཐུགས་དམ་དགེ་སྦྱོར་ཁོ་ནའི་ངང་ནས་སྐུ་ཚེ་འཁྱོངས་པར་མཛད་དེ་མཐར་
- 143 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དགུང་ལོ་གྱ་བདུན་པ་མེ་ཁྱི་ལོ་ཧོར་ཟླ་བཞི་པའི་ཚེས་བཅུ་ལ། ངོ་མཚར་བའི་
རྟགས་མཚན་མང་པོ་དང་བཅས་ཏེ་གཟུགས་སྐུ་རགས་པའི་བཀོད་པ་བསྡུས་
ཤིང་༑ དགའ་ལྡན་ཡིད་དགའ་ཆོས་འཛིན་དུ་རེ་ཞིག་ཕེབས་སོ། །སྐུ་གདུང་ནི་
རིལ་པོ་ཟངས་གསེར་གྱིས་བཞེངས་པའི་མཆོད་རྟེན་གྱི་ནང་དུ་བཞུགས་པ་པོ་
ཏི་དགོན་དུ་བཞུགས་སོ། །བསྟནའགྲོའི་མགོན་དུ་མཆོག་སྤྲུལ་རིམ་པར་བྱོན་
པ་ནི་ད་ལྟ་རྫི་ཐོ་བྲག་ནག་སྤྲུལ་སྐུ་ཞེས་ཡོངས་སུ་གྲགས་པའི་སྐུ་ཕྲེང་རྣམས་
སོ།། ་་་་་་་་་་་་་་་་་་་་་་་་་ :
གདན་རབས་བཅུ་གཉིས་པ་རྗེ་དྲུང་ལྷ་དབང་
ཆོས་ཀྱི་རྒྱལ་མཚན། ས་
གདན་རབས་བཅུ་གཉིས་པ་རྗེ་དྲུང་ལྷ་དབང་ཆོས་ཀྱི་རྒྱལ་མཚན་ནི།
གུང་རུ་སྨད་ཀྱི་ཤུགས་ཕུག་ཅེས་བྱ་བ་ན། ཡབ་སྡེ་པ་འབྲིང་ཚང་བའི་ཞལ་ངོ་
དཀོན་མཆོག་རྒྱལ་པོ་དང་། ཡུམ་ཨ་སྲིད་ཅེས་བྱ་བ་གཉིས་ཀྱི་སྲས་སུ་རབ་
བྱུང་དགུ་པའི་གསེར་འཕྱང་མེ་བྱ་ལོར་སྐུ་འཁྲུངས། ཡབ་འདི་འགྲོ་བ་གཞན་
གྱིས་བར་མ་ཆོད་པར་སྐྱེ་བ་བཞིར་མི་ལུས་བཟང་པོ་ཐོབ་པ་ཞིག་དང། ཡུམ་
འདི་ཁྲོ་གཉེར་ཅན་གྱི་སྤྲུལ་པ་ཡིན་པར་ཞལ་སྔ་འཕགས་པ་སངས་རྒྱས་ཀྱིས་
ལུང་བསྟན། རྗེ་འདི་ཉིད་སྐུ་གཞོན་དུས་མཚན་ཆོས་སྐྱོང་མགོན་པོ་དང་།
དཔའ་བོ་རྡོ་རྗེ་ཡང་གསོལ། ཆུང་དུས་ནས་ཡི་གེ་འབྲི་ཀློག་སོགས་བསླབ་མ་
དགོས་པར་དཔེ་གཞན་ལ་གཟིགས་པ་ཙམ་གྱིས་ཐོགས་མེད་དུ་མཁྱེན་ཅིང་
- 144 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གསུང་རྩོམ་ཡང་ཤར་མར་བློ་ནས་ཐོན་པ་ཞིག་བྱུང་། སྔོན་གོམས་བཟང་པོའི་
མཐུས་ལོ་བདུན་པའི་སྐབས་ནས་རབ་ཏུ་འབྱུང་འདོད་ཀྱི་བསམ་པ་ཤུགས་
དྲག་པོས་ཡབ་ཡུམ་སོགས་ལ་ཞུ་ཡིག་གནང་བ་ནི། ཀ་ཡེ་གསོན་དང་ཡབ་
ཡུམ་ཞང་དབོན་རྣམས། །ཁ་ཞེ་མེད་པར་བདག་ནི་རབ་བྱུང་བགྱིད། །ག་ནས་
བལྟས་ཀྱང་འཇིག་རྟེན་སྡུག་བསྔལ་རྒྱུ། །ང་ནི་ངེས་པར་རབ་བྱུང་བགྱིད་པ་
ལ༑ ༑ཅ་ཅོའི་ཞལ་ཏ་མང་པོ་མི་མཛད་ཞུ། །ཞེས་པ་ནས། ཚིག་རྐང་སུམ་ཅུའི་
ཞུ་དོན་འདི་དག་ནི། སྙན་ངག་ཚིག་གི་སྡེབ་སྦྱོར་མེད་གྱུར་ཀྱང་། །ཞུ་དོན་
ཚིག་འགའ་ཆོས་སྐྱོང་མགོན་པོས་སྨྲས། །ཞེས་སྡེབ་སྦྱོར་ལེགས་པའི་ཀ་རྩོམ་
མང་དུ་གནང་། སྔར་སྐུ་འཁྲུངས་པའི་ལོ་དེར་ཞལ་སྔ་འཕགས་པ་སངས་རྒྱས་
འཇང་རྒྱལ་པོའི་མངའ་ཞབས་སུ། འབྲོང་རྭ་དགོན་པ་བཏབ་ནས་བཞུགས་
སྐབས་སུ་ལུང་བསྟན་བྱུང་བ་ནི། འཇམ་དབྱངས་སྤྲུལ་པ་འཇམ་དབྱངས་
གཞོན་ ནུ་ ཡི། །སྲས་ ཀྱི་ ཐུ་བོ་ འཇམ་ དབྱངས་ བྱིན་ བརླབས་ པ། །འཇམ་
དབྱངས་ཆོས་ཀྱི་རྒྱལ་མཚན་དཔལ་བཟང་འདི། །བསྟན་ལ་ཕན་ཕྱིར་ཁྱོད་ཀྱི་
ཕྱག་ཏུ་བཞག །བསྟན་པའི་གྲུ་གཅིག་འདི་ཡིས་འཛིན་པར་འགྱུར། །ཞེས་
སོགས་དང་། དེ་རྗེས་དགུང་ལོ་བཅུ་བཞིའི་སྐབས་སུ་ཞལ་སྔ་འཕགས་པ་
སངས་རྒྱས་ཀྱི་སྒར་པ་ལྷོ་རྒྱུད་རྫི་ཐོ་དགོན་དུ་བཞུགས་སྐབས་སླར་ཡང་ལུང་
བསྟན་གསལ་བར་བྱུང་བས་སྡེ་པ་འབྲིང་ཚང་བའི་སར་ཕེབས་ནས། སྲས་
འདི་མཁས་གྲུབ་རྗེའི་གཅུང་བ་སོ་ཆོས་ཀྱི་རྒྱལ་མཚན་གྱི་སྐྱེ་བ་ཡིན་འདུག་
པས་ཅིས་ཀྱང་རབ་ཏུ་འབྱུང་དགོས་ཚུལ་གྱི་ཞལ་ཏ་ཞིབ་གནང་མཛད་པ་དང་།
- 145 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཁོང་ཡང་སྔོན་གྱི་བག་ཆགས་ལས་འབྲེལ་བཙན་པས་སྒར་དུ་འབྱོན་འདུན་ཆེ་
བར་བརྟེན་ཡབ་ཡུམ་གྱིས་གནང་བ་ན། སྒར་པར་གདན་དྲངས་ནས་རབ་ཏུ་
བྱུང་བའི་མཚན་ལྷ་དབང་ཆོས་ཀྱི་རྒྱལ་མཚན་ཞེས་གསོལ། དེ་ནས་བཟུང་སྟེ་
སྒར་དུ་བྱོན་ནས་འཕགས་པ་སངས་རྒྱས་ལ་དབང་དང་གདམས་པ་རྣམས་
བུམ་པ་གང་བྱོའི་ཚུལ་དུ་གསན། སྒར་པ་ཆབ་མདོར་ཕེབས་དུས་རྗེ་དྲུང་
སྔགས་རམས་པ་དགེ་འདུན་བཀྲ་ཤིས་ལས་བཀའ་ལུང་དབང་གསུམ་མང་དུ་
གསན་པ་དང༌། སྒར་དུ་ཆོས་རྗེ་ངག་དབང་པ་དང༌། ཉ་ཁམས་ཆོས་རྗེ་ལ་ཡང་
འདོད་ཆོས་མང་དུ་གསན། དེ་ནས་ཡབ་ཡུལ་དུ་ཕེབས་ནས་བྱ་ཕུད་ཆོས་གྲྭར་
ལོ་ཤས་བཞུགས་ཤིང་དབུས་སུ་ཕེབས་ཏེ། ཐམས་ཅད་མཁྱེན་པ་བསོད་་་་་་
ནམས་རྒྱ་མཚོ་དང་། སྒོ་མང་བ་ཆོས་ཀྱི་འབྱུང་གནས། སེར་བྱེས་ཆོས་རྗེ་བདེ་
ལེགས་ཉི་མ། མཁས་གྲུབ་བསྟན་དར་བ་སོགས་བསྟེན་ནས། མདོ་སྔགས་ཀྱི་
གཞུང་ལུགས་རྒྱ་མཚོ་ལྟ་བུར་ཐོས་བསམ་མཛད་ཅིང་གྲྭ་སྐོར་གནང་
། དགའ་
ལྡན་དུ་བདེ་བ་ཅན་པ་དགེ་ལེགས་དཔལ་བཟང་ལས་བསྙེན་པར་རྫོགས་
ཤིང་༑ བདེ་ གསང་འཇིགས་གསུམ་སོགས་དབང་དང་རྒྱུད་འགྲེལ་སོགས་
གསན་བསམ་མཐར་ཕྱིན་པ་མཛད་ཅིང་། དབུས་སུ་ལོ་བཅུ་གཅིག་བཞུགས་
ནས་དགུང་ལོ་སུམ་ཅུ་སྐོར་ཁམས་སུ་ཕེབས། བྱ་ཕུད་མདོ་སྔགས་དར་རྒྱས་
གླིང་གི་བླ་མ་མཛད་ནས་མདོ་སྔགས་ཀྱི་ཆོས་འཁོར་མང་དུ་བསྐོར། རྗེ་རིན་
པོ་ཆེའི་གསེར་སྐུ་ཞིག་བཞེངས་ནས་ལྷ་ཁང་ལ་གསེར་འཕུ་བཙུགས། དེ་ནས་
རྟ་ཚག་ལྷུན་གྲུབ་བདེ་ཆེན་དུ་ཐུགས་དམ་ཉམས་བཞེས་ལ་གཞོལ་ཏེ་བཞུགས། །
- 146 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དེ་ནས་རྗེ་དྲུང་ཤེས་རབ་དབང་པོའི་བཀའ་ལྕི་བས་བསྐུལ་ཞིང་། ཆབ་
མདོའི་འདུ་ར་བླ་ལྔས་གསོལ་བ་བཏབ་པ་ལ་བརྟེན་ནས་དགུང་ལོ་ཞེ་དགུ་
བཞེས་པ་ལྕགས་འབྲུག་ཧོར་ཟླ་བཅུ་གཅིག་པའི་ཚེས་ཉེར་བརྒྱད་ལ། མདོ་
ཁམས་འཛིན་མའི་རྒྱན་གཅིག་ཆབ་མདོ་བྱམས་པ་གླིང་གི་ཆོས་ཀྱི་ཁྲི་ལ་
ཕེབས་ཏེ་གསོལ་སྟོན་གང་རྒྱས་ཞུས་ཤིང་། མང་འགྱེད་སོགས་གནང་། ཧོར་
ཟླ་བཅུ་གཉིས་པར་ ༧རྒྱལ་བ་གངས་ཅན་མགོན་པོ་བསོད་ནམས་རྒྱ་མཚོ་
མཆོག ༑ཆེན་པོ་ཧོར་གྱི་ཡུལ་གྲུ་བརྒྱུད་ལི་ཐང་དུ་ཕེབས་སྐབས། ཆབ་མདོར་
གདན་འདྲེན་པའི་ཞུ་ཡིག་རྟེན་བཅས་མི་སྣ་འཕྲལ་བཏང་མཛད་ནས་ཆབ་
མདོར་གདན་དྲངས་པ་ན། བྱང་སེམས་བདག་ཉིད་ཆེན་པོའི་ཆོས་ཀྱི་ཁྲི་ལ་
༧ཞབས་ཀྱི་པདྨོ་བཀོད་ཅིང་ཟབ་རྒྱས་ཆོས་ཀྱི་འཁོར་ལོ་བསྐོར་བའི་སྙན་
བསྐུལ་ཞབས་ཞུའི་འཁུར་བཞེས་གང་ལེགས་མཛད། དེ་ནས་མདོ་ སྔགས་
ཟབ་རྒྱས་ཀྱི་ཆོས་འཁོར་རྒྱ་ཆེར་བསྐོར་ཞིང་བཤད་སྒྲུབ་འཆད་ཉན་སྒྲིགས་
ལམ་ཀུན་སྤྱོད་གང་ཅིར་དག་ཐེར་འཛིན་སྐྱོང་བཅས་ཆོས་སྲིད་ཟུང་གི་མཛད་
བཟང་བླ་ན་མེད་པས་དུས་འདའ་བར་མཛད་ནས་གདན་སར་ལོ་བཅུ་བཞིའི་
བར་དུ་བཞུགས། བར་སྐབས་རྣམས་སུ་ལྷོ་རྒྱུད་ཀྱི་དགོན་པ་རྣམས་ལ་ཆོས་
ཀྱི་འཁོར་ལོ་མང་དུ་བསྐོར། འདི་སྐབས་ཆབ་མདོའི་གླིང་སྟོད་སྨད་གྱི་གྲྭ་ཚང་
བར་བརྗོད་གཞི་འགའ་ཞིག་གིས་རྐྱེན་བྱས་ཐུགས་སུན་གྱི་རྣམ་པའང་བྱུང་
བར་གྲགས། ཚོགས་དབུས་སུ་ཚེ་དཔག་མེད་ཀྱི་གསེར་སྐུ་ཆེན་པོ་ཞིག་་་་་་
བཞེངས་པ་དང་། ཚོགས་ཁྲོ་ཆེ་ཆུང་བླུགས་ཏེ་སྦྱོར་འཇགས་མཛད། དེ་ནས་
- 147 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འཕགས་པ་ལྷ་ མཐོང་བ་དོན་ལྡན་ནམ། བསོད་ནམས་རྣམ་པར་རྒྱལ་བ་
དབང་པོའི་སྡེ་སྤྱན་དྲངས་ཤིང་ཁོང་ལ་བསྙེན་རྫོགས་དང་། ཚོགས་མང་དང་
བཅས་ པར་སྒྲུབ་ ཐབས་ རྒྱ་ མཚོའི་དབང་དང་མདོ་ སྔགས་ ཀྱི་ཆོས་འཁོར་
མཐའ་ཀླས་པ་བསྐོར་ནས་གདན་སའི་གསེར་གྱི་ཁྲི་ལ་མངའ་གསོལ། རང་
བྱུང་བཅུ་པའི་ཤིང་ལུག་ཧོར་ཟླ་བཅུ་གཅིག་པའི་ཚེས་བཅུ་ལ་ཆབ་མདོ་ནས་
ཆིབས་ཞལ་བསྒྱུར་ཏེ་ལྷོ་རྒྱུད་དུ་ཕེབས། བྱ་ཕུད་དང་རྟ་ཚག་སོགས་སུ་ཐུགས་
དམ་ལ་གཞོལ་ཏེ་བཞུགས། སྡེ་པ་ཆུང་ཚང་བས་མཁར་གསར་ཆོས་སྡེ་ཕུལ་
བར་ལོ་ཤས་བཞུགས་ནས་མདོ་སྔགས་ཀྱི་ཆོས་འཁོར་བསྐོར། རྒྱུན་དུ་ཀུན་
སྤངས་མཛད་འདུན་ཆེ་ནའང་མཁས་བཙུན་བཟང་གསུམ་གྱི་གྲགས་སྙན་
འབར་བས་པདྨའི་མཚོ་ལ་ངང་མོའི་ཚོགས་ལྟར། གདུལ་བྱ་བར་མ་ཆད་པར་
འདུ་བས་འཕྲིན་ལས་ ཀྱི་འོད་སྣང་ཆེས་ཆེར་རྒྱས་པའི་བར་ཁམས་འདིར་
བསྟན་པའི་གསལ་བྱེད་ཆེན་པོར་བཞུགས་སོ།། ན་
མཐར་དགུང་ལོ་དྲུག་ཅུ་རེ་བདུན་བཞེས་པ་ཆུ་ཡོས་ལོ་ཟླ་བ་དགུ་པའི་
ཚེས་གཉིས་ལ་རྟ་ཚག་ལྷུན་གྲུབ་བདེ་ཆེན་དུ་རེ་ཞིག་གཟུགས་སྐུའི་བཀོད་པ་
ཞི་དབྱིངས་སུ་བསྡུས། གདུང་ལ་ཐུགས་གསུམ་དང༌། ལྗགས་སྤྱན་སོགས་
བྱོན་ཞིང་གསེར་གདུང་ཐོག་ཚད་མ་བྱིན་རླབས་ཀྱི་གཟི་འོད་འབར་བ་མཁར་
གསར་ན་བཞུགས། མཆོག་སྤྲུལ་ནི་ཆོས་སྲིད་འཕྲིན་ལས་ཀྱི་འོད་སྣང་འབར་
བའི་རྟ་ཚག་རྗེ་དྲུང་བསྟན་འགྲོའི་དཔལ་དུ་སྐུ་ཕྲེང་ཟམ་མ་ཆད་པར་བྱོན་པ་
རྣམས་སོ། །
- 148 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
1:|: ༡ ན པ ་ ་ ། ། ། |
།
གདན་རབས་བཅུ་གསུམ་པ་༧རྒྱལ་བ་ཐམས་ཅད་མཁྱེན་པ་
་ ༧བསོད་ནམས་རྒྱ་མཚོ།
པ
གདན་རབས་བཅུ་གསུམ་པ་གངས་ཅན་མགོན་གཅིག་༧རྒྱལ་བ་ཐམས་
ཅད་མཁྱེན་པ་ ༧བསོད་ནམས་རྒྱ་མཚོ་དཔལ་བཟང་པོ་ནི། དབུས་ཀྱི་སྟོད་
ལུང་ཁང་གསར་གོང་དུ། ཡབ་སྡེ་པ་རྣམ་རྒྱལ་གྲགས་པ་དང་། ཡུམ་དཔལ་
འཛོམས་བུ་ཁྲིད་གཉིས་ཀྱི་སྲས་སུ་རབ་བྱུང་དགུ་པའི་ཆུ་མོ་ཡོས་ཀྱི་ལོ་་་་་་་
དཔྱིད་ཟླ་ར་བའི་ཚེས་ཉེར་ལྔར་ངོ་མཚར་བའི་དགེ་མཚན་དུ་མ་དང་བཅས་ཏེ་
མཚན་དཔེའི་མེ་ཏོག་བཞད། དགུང་ལོ་གསུམ་ཙམ་ནས་རྒྱལ་བ་དགེ་འདུན་
རྒྱ་མཚོའི་མཛད་རྣམ་ཐམས་ཅད་རྗེས་སུ་དྲན་པས་དེ་ཁོ་ན་ལྟར་མཛད་ཅིང་།
ཞལ་ནས་ཀྱང་དེ་བཞིན་གསུངས་པ་ཞིག་བྱུང་བས་ཕྱོགས་ཐམས་ཅད་དུ།
རྒྱལ་བ་དགེ་འདུན་རྒྱ་མཚོའི་སྤྲུལ་སྐུར་གྲགས། དེ་ནས་དྲུང་ཆེན་གསུང་རབ་
པ་དང་། འབྲས་སྤུངས་བླ་སྤྱི་རྣམས་གྲོས་མཐུན་པར་མེ་ཕོ་རྟའི་ལོ་ནག་པ་ཟླ་
བའི་དཀར་ཕྱོགས་ཀྱི་རྒྱལ་བ་གཉིས་པ་རྒྱལ་ཕུར་འཛོམས་པའི་འགྲུབ་སྦྱོར་
གྱི་ཉིན། འབྲས་སྤུངས་ ཀྱི་དགེ་འདུན་རྣམས་ ཀྱིས་ མཆོད་ པའི་བྱེ་བྲག་སྣ་
ཚོགས་པ་ཐོགས་ཏེ་དཔལ་ལྡན་འབྲས་སྤུངས་ཆོས་ཀྱི་སྡེ་ཆེན་པོ་ཕྱོགས་
ཐམས་ཅད་ལས་རྣམ་པར་རྒྱལ་བའི་གླིང་དུ་སྤྱན་དྲངས། དགའ་ལྡན་ཕོ་བྲང་
གི་འཇིགས་པ་མེད་པའི་སེངྒེའི་ཁྲི་ཆེན་པོ་ལ་ཞབས་ཀྱི་པདྨོ་བཀོད་དོ།།
- 149-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་སློབ་དཔོན་རིན་པོ་ཆེ་བསོད་ནམས་གྲགས་པའི་དྲུང་དུ་ཡོངས་
རྫོགས་དགེ་བསྙེན་གྱི་སྡོམ་པ་བཞེས་ཏེ། མཚན་བསོད་ནམས་རྒྱ་མཚོ་དཔལ་
བཟང་པོ་བསྟན་པའི་ཉི་མ་ཕྱོགས་ཐམས་ཅད་ལས་རྣམ་པར་རྒྱལ་བ་ཞེས་
གསོལ༑ དེ་ནས་ཧོར་ཟླ་ལྔ་པའི་ཚེས་གསུམ་ལ་འབྲས་སྤུངས་ནས་ཕྱགས་
བཏེགས་ཏེ་རིམ་གྱིས་ཧོར་ཟླ་དྲུག་པའི་ཚེས་ལྔ་ལ་རྒྱལ་མེ་ཏོག་ཐང་དུ་ཕེབས།
དེའི་ཚེ་དཔལ་ལྡན་དམག་ཟོར་མས་དགྱེས་པའི་ཆོ་འཕྲུལ་སྣ་ཚོགས་བསྟན།
དེར་རྒྱལ་གྱི་རྟེན་རྣམས་ལ་མཆོད་འབུལ་དང་། སྨོན་ལམ། དགེ་འདུན་རྣམས་
ལ་ཆོས་ཀྱི་བདུད་རྩི་བསྩལ། ད་དུ ང་ ། མ་
དེ་ནས་འབྲས་སྤུངས་སུ་ཕེབས། ཞི་བ་ཞེས་པ་ས་མོ་བྱ་ཡི་ལོ་ས་ག་ཟླ་
བའི་དུས་ཆེན་གསུམ་འཛོམས་ཚེས་བཅོ་ལྔའི་ཉིན། པཎ་ཆེན་བསོད་ནམས་
གྲགས་པས་སློབ་དཔོན་དང་། གསང་ཕུ་ཆོས་རྗེ་ལེགས་པ་དོན་གྲུབ་ཀྱིས་དུས་
གོ་བ་མཛད་དེ་དགེ་ཚུལ་གྱི་སྡོམ་པ་བཞེས། དེ་ནས་པཎ་ཆེན་བསོད་ནམས་
གྲགས་པ་དང་། གླིང་སྟོད་ཆོས་རྗེ་ལེགས་དོན་པ་དང་། ཤར་རྩེ་ལེགས་དོན་
པ་རྣམས་ཀྱི་དྲུང་དུ། མདོ་སྔགས་ཀྱི་གཞུང་ལུགས་རབ་འབྱམས་ཀྱི་ཁྲིད་ལུང་
མན་ངག་རྣམས་དང་། ལྷག་ལྷ་མང་པོའི་དབང་ཁྲིད་སོགས་མཐའ་ཡས་པ་
གསན་ཏེ། ཐོས་པའི་དོན་ལ་བསམ་བྱུང་གི་སྒྲོ་འདོགས་བཅད་ཅིང་། སྒོམ་
བྱུང་གི་ཉམས་བཞེས་དཔྱིས་ཕྱིན་པར་མཛད། དེ་ནས་རྒྱལ་དང་འབྲས་སྤུངས་
གཉིས་རེས་མོས་སུ་བཞུགས་ཤིང་ལམ་བར་གྱི་ཆོས་སྡེ་རྣམས་སུ་ཆོས་ཀྱི་
བདུད་རྩི་རྒྱ་ཆེར་བསྩལ། དེ་ནས་ཡོངས་འཛིན་ཅེས་པ་ཆུ་ཕོ་བྱི་བའི་ལོར་པཎ་
- 150 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཆེན་བསོད་ནམས་གྲགས་པ་ཟུར་བཞུགས་མཛད་དེ། དཔལ་ལྡན་འབྲས་
སྤུངས་ཆོས་ཀྱི་སྡེ་ཆེན་པོའི་འཇིགས་མེད་སེངྒེའི་ཁྲི་ལ་ཞབས་སེན་བཀོད་དེ་
ལུགས་གཉིས་ཀྱི་སྒོ་ནས་བསྟན་འགྲོ་ཚུལ་བཞིན་དུ་སྐྱོང་བར་མཛད། །
ནས་དེ་ནས་བག་ཡོད་ཆུ་མོ་གླང་གི་ལོར་ལྷ་ལྡན་སྨོན་ལམ་ཆེན་མོའི་
ཚོགས་དབུར་ཕེབས་ཏེ་སྔ་དྲོ་འཁྲུངས་རབས་སོ་བཞི་པའི་གཟབ་བཤད་དང་།
ཕྱི་དྲོ་སྨོན་ལམ་དང་བསྔོ་བ་མཛད་པ་སོགས་རྗེ་རིན་པོ་ཆེའི་མཛད་ཆེན་མ་
ཉམས་པར་སྐྱོང་བར་མཛད། དེའི་ཚེ་དཀར་ཕྱོགས་ཀྱི་ལྷ་རྣམས་དགའ་བས་
མེ་ཏོག་གི་ཆར་ཆེན་ཕབ་པ་སོགས་ངོ་མཚར་བའི་ལྟས་བསམ་གྱིས་མི་ཁྱབ་པ་
བྱུང༌། དེ་ནས་ཆོས་རྗེ་བསོད་གྲགས་པའི་དྲུང་དུ། གསང་བ་འདུས་པ་མི་བསྐྱོད་
པའི་དབང་སོགས་དབང་ལུང་མང་དུ་གསན་པ་དང་། གྲུབ་པའི་དབང་ཕྱུག་རྗེ་
དྲུང་སྔགས་རམས་པ་དགེ་འདུན་བཀྲ་ཤིས་ཀྱི་དྲུང་ནས། སྤྱན་རས་གཟིགས་
དོན་ཡོད་ཞགས་པ་སོགས་ལྷག་ལྷ་མང་པོ་དང་། ཕྲེང་ཀྲི་ཆུ་བོ་ཟུང་འདྲེས་ཀྱི་
དབང་དང་། ཟུར་བཀའ་མང་པོའི་དབང་དང་རྗེས་གནང་གི་རིགས་མང་པོ་
དང་༑ ལུང་མན་ངག་ཕྱག་བཞེས་ལས་ཚོགས་མཐའ་ཡས་པ་རྣམས་བུམ་པ་
གང་བྱོའི་ཚུལ་དུ་གསན་པར་མཛད། དགུང་ལོ་བཅུ་དྲུག་པ་ས་རྟ་ལོར་སེ་ར་
ཐེག་ཆེན་གླིང་གི་ཁྲིར་ཕེབས། གླེགས་བམ་རིན་པོ་ཆེའི་ཚོགས་ཆོས་གནང་།
མེ་ཏོག་གི་ཆར་བབས། ཀུན་དད་པར་བྱས། ལུགས་གཉིས་ཀྱི་དགའ་སྟོན་
སྤེལ༑ དེ་ནས་བྱང་ཕྱོགས་ཧོར་རྣམས་ཀྱིས་གསོལ་བ་བཏབ་པ་བཞིན་ཕེབས་
ཏེ༑ སྐྱེ་བོ་སྡིག་ཅན་རྣམས་དགེ་བཅུའི་ཁྲིམས་ལ་བཀོད་ཅིང་ ཕྱོགས་དེར་
- 151 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འཇམ་མགོན་བླ་མའི་བསྟན་པ་ཆེས་ཆེར་འཕེལ་བར་མཛད། དེ་ནས་རྭ་སྒྲེང་
དུ་ཕེབས་སྐབས་ཇོ་བོ་ཕྱིང་དཀར་བས་དངོས་སུ་གཟུགས་བསྟན་ཏེ་བསུ་བ་
བྱས༑ དེར་འདུས་ཚོགས་དམངས་ལ་བཀའ་གདམས་གླེགས་བམ་དང་སྙིང་
པོ་དོན་གསུམ་སོགས་ཆོས་མང་དུ་བསྩལ། འབྲས་སྤུངས་སུ་ཕེབས་ནས་བ་སོ་
པཎ་ཆེན་ཆོས་ཀྱི་རྒྱལ་མཚན་གྱི་སློབ་མ་འཇའ་ལུས་གྲུབ་པ་རྡོ་རྗེ་མཆེད་
གསུམ་གྱི་ནང་ཚན་སྟོད་ལུང་པ་དཔལ་ལྡན་རྡོ་རྗེ་དང་མཇལ་ཏེ་འཇམ་མགོན་
སྙན་ བརྒྱུད་ ཀྱི་གདམས་ངག་མང་དུ་ གསན། འཕྱོང་རྒྱས་ སོགས་ ལྷོ་ ཁའི་
དགོན་མང་པོར་ཕེབས། ས་སྐྱོང་དང་ཆོས་སྡེ་རྣམས་ཀྱིས་མཆོད་ཅིང་ཆོས་ཀྱི་
བདུད་རྩི་བསྩལ། དགུང་ལོ་ཉི་ཤུ་པ་ཆུ་ཁྱི་ལོར་དགའ་ལྡན་དུ་ཁྲི་རིན་པོ་ཆེ་
དགེ་ལེགས་དཔལ་བཟང་གིས་སྤྱན་དྲངས་ཏེ་ཕྱག་རྩེ་ སྤྲོད་མཛད། དངུལ་
གདུང་རིན་པོ་ཆེ་སོགས་རྟེན་རྣམས་དང་དགེ་འདུན་ལ་མཆོད་བསྙེན་མཛད། །
དགུང་ལོ་ཉེར་གཅིག་ལ་ལྷ་སའི་ཆུ་རགས་མཛད། མིག་དམར་ཤིང་ཕོ་བྱི་བའི་
ལོར་ས་ག་ཟླ་བའི་ཚེས་བཅོ་ལྔ་ཉིན། དགེ་ལྡན་ཁྲི་ཟུར་རིན་པོ་ཆེ་བདེ་བ་ཅན་
པ་དགེ་ལེགས་དཔལ་བཟང་པོས་མཁན་པོ་དང་། ཁྲི་ལས་ཐོག་པ་དགེ་འདུན་
བསྟན་པ་དར་རྒྱས་ཀྱིས་ལས་སློབ། ཤངས་དགེ་འཕེལ་ཆོས་རྗེ་ཕྱོགས་ལས་
རྣམ་རྒྱལ་བས་གསང་སྟོན། ལྷ་བཙུན་བསོད་ནམས་དཔལ་བཟང་གིས་དུས་
གོ་བ་མཛད་དེ། དད་པའི་དགེ་འདུན་གྲངས་ཚང་བའི་དབུས་སུ་དགེ་སློང་གི་
སྡོམ་པ་བཞེས་ཏེ་ཐུབ་པའི་རྒྱལ་ཚབ་ཆེན་པོར་གྱུར་ཏོ། །རྗེ་བདེ་བ་ཅན་པ་
སོགས་ལ་འདུལ་བའི་བསླབ་བྱ་ཆེན་མོ་དང་། ལམ་རིམ་ཞིབ་བཤད་སོགས་
- 152 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མདོ་སྔགས་ཀྱི་དབང་ཆོས་མང་དུ་གསན། བསམ་ཡས་སོགས་ལྷོ་ཁ། མོན་
མཚོ་སྣ། གཉལ་སྟོད་སྨད་སོགས་ཆོས་སྡེ་ཆེ་ཆུང་ཀུན་ལ་ཆོས་ཆར་ཕབ་ཅིང་།
གཉལ་གྱི་ལུང་གྲྭའི་ཚོགས་དབུར་ཕེབས། རབ་བྱུང་བསྙེན་རྫོགས་ གྲངས་
མེད་གནང་ཞིང་འགྲོ་དོན་དཔག་མེད་མཛད། ཆབ་མདོ་ནས་འབུལ་དཔོན་
བསོད་ནམས་བཟང་པོ་དང་། གནས་ཆེན་ སོགས་ འབྱོར་ཏེ་འབུལ་ཞབས་
དང་༑ གདན་འདྲེན་ཞུས་ པས་ དགག་ དགོས་ མ་ ཤར་ན་ ཕེབས་ པའི་ ཞལ་
བཞེས་གནང་། དེ་ནས་བཀྲ་ཤིས་ལྷུན་པོའི་གྲྭ་ཚང་བླ་མ་རྣམས་དང་། སྤྱི་ནས་
གཙང་ཕྱོགས་སུ་གདན་འདྲེན་བྱུང་སྟེ་ཕེབས་ལམ་གྱི་སྐྱེ་བོ་བགྲང་ལས་འདས་
པར་མཐོ་རིས་དང་ཐར་པའི་ས་བོན་བསྐྲུན་པར་མཛད་ཅིང་། དབེན་དགོན་དུ་
ཕེབས་ཏེ་དབེན་ས་པའི་སྐུ་གདུང་ལ་མཆོད་འབུལ་སྨོན་ལམ་མཛད། མཁས་
གྲུབ་སངས་རྒྱས་ཡེ་ཤེས་ཀྱིས་གསོལ་བ་བཏབ་པ་བཞིན་འདུས་ཚོགས་ལ་
ཆོས་མང་དུ་གནང་། དེ་ནས་བཀྲ་ཤིས་ལྷུན་པོའི་དགེ་འདུན་རྣམས་ཀྱི་མཆོད་
རྫས་སྣ་ཚོགས་པ་ཐོགས་པའི་སེར་སྦྲེངས་ཀྱིས་མདུན་བསུས་ཏེ་འཇིགས་མེད་
སེངྒེའི་ཁྲི་ལ་ཞབས་སེན་བཀོད་ནས་མདོ་སྔགས་ཀྱི་ཆོས་མང་དུ་གསུངས། དེ་
ནས་ སྣར་ཐང་ དང་། གངས་ ཅན་ ཆོས་ འཕེལ། ཁྲོ་ ཕུ་ རྣམས་ སུ་ ཕེབས་ཏེ་
མཆོད་འབུལ་སྨོན་ལམ་གནང་ཞིང་འདུས་ཚོགས་ཀུན་ལ་ཆོས་ཆར་ཕབ། དེ་
ནས་ས་སྐྱར་ཕེབས་ཏེ་མཆོད་འབུལ་མཛད་ཅིང་། བསེ་འབག་སྨུག་ཆུང་ལ་
སུས་ཀྱང་རེག་མི་ཕོད་པར་བྱེད་པ་ལ། རྗེ་འདིས་ཕྱག་གིས་བཟུང་སྟེ་རྡུལ་
ཕྱིས་དང་སྤྱན་དམིགས་མཛད་པས་ཆོས་སྐྱོང་དགྱེས་པའི་མཚན་མ་ངོ་མཚར་
- 153-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བ་བྱུང་། ཁ་འུར་ཕེབས་ཏེ་དཔལ་མགོན་ཞལ་ལ་འཕྲིན་བཅོལ་མཛད་པས།
ཆོས་སྐྱོང་དགྱེས་པའི་མཚན་མ་དངོས་སུ་བསྟན། དེ་ནས་འབྲས་སྤུངས་སུ་
ཕེབས་ཏེ་བསྟན་པ་རིན་པོ་ཆེའི་སྲོག་ཤིང་གཡོ་བ་མེད་པར་བཟུང་། དེ་ནས་
སེ་རའི་དགེ་འདུན་ཚང་མས་དད་འདུན་རྩེ་གཅིག་པས་གདན་དྲངས་པ་བཞིན་
སེ་རར་ཕེབས་ཏེ་མདོ་སྔགས་ཀྱི་ཆོས་མང་དུ་གསུངས། །
དེ་ལྟར་རྗེ་འདི་ཉིད་རྒྱལ་དང་འབྲས་སྤུངས་གཉིས་ལ་གཙོ་བོར་བཞུགས་
ནས་ཆོས་དང་ཟང་ཟིང་གཉིས་ཀྱི་སྒོ་ནས་ལེགས་པར་བསྐྱངས་ཤིང་། བསྟན་
པའི་དོན་དུ་ངལ་བ་མེད་པར་དབུས་གཙང་ལྷོ་དྭགས་ཀྱི་ས་ཡི་ཆ་ཕལ་མོ་ཆེར་
ཞབས་ཀྱིས་བཅགས་ནས་རྒྱལ་བའི་བསྟན་པ་ལ་མ་དད་པ་རྣམས་དད་པར་
བྱས༑ དད་པ་རྣམས་ཕྱིར་ཞིང་འཕེལ་བར་བྱས་ཏེ་འབྲེལ་ཚད་སྨིན་གྲོལ་གྱི་
ལམ་བཟང་པོར་འགོད་པ་དང་ཆབས་ཅིག །འཇམ་མགོན་བླ་མའི་བསྟན་པ་
ཕྱོགས་ཀུན་ཏུ་དར་ཞིང་རྒྱས་པར་མཛད། བསྟན་འགྲོའི་མཛད་སྒོ་ཇི་ཙམ་ཆེ་
ཡང་ཕལ་གྱི་བློ་ཡུལ་ལས་འགོངས་པའི་ཐུགས་དམ་ཉམས་བཞེས་ཀྱི་རིམ་
པར་ཐང་ལྷོད་ཅུང་ཟད་མི་མངའ་བར་རྒྱུན་ཆགས་པར་མཛད་དོ། །
དེ་ནས་རབ་བྱུང་བཅུ་པའི་ལྕགས་ལུག་ལོར་རྗེ་འདིའི་མཚན་སྙན་གྱི་
དབྱར་རྔ་ཨལ་ཐན་རྒྱལ་པོ་གཙུགས་ཕུད་ཅན་གྱི་རྣ་བར་སོན་པས་དད་པ་
ཐོབ་སྟེ་ ཤར་ ཕྱོགས་ སོགས་ པོའི་ཡུལ་དུ་འབྱོན་པར་གསོལ་བ་བཏབ་པ་
བཞིན་༑ རྗེ་འདིས་ཀྱང་རང་གི་གདུལ་སྐལ་དུ་གཟིགས་ནས་འབྱོན་པའི་ཞལ་
བཞེས་གནང་ཐོག །སླད་མཆོད་ཡོན་མཚོ་ཁར་མཇལ་འཛོམས་གནང་བའི་
- 154 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ཞལ་བཀོད་དང་། རེ་ཞིག་མཆོད་གནས་སུ་སློབ་དཔོན་བརྩོན་འགྲུས་བཟང་
པོ་མངགས་གཏོང་མཛད། བུམ་ཆུ་གནང་བ་རྒྱལ་པོས་ཐོག་དྲངས་མི་ཁྲི་ཕྲག་
མང་པོས་བཏུང་ཡང་ཟད་མི་ཤེས་པ་བྱུང་བས་ཀུན་ངོ་མཚར་བའི་གནས་ལ་
བཀོད། ༡༡བ།། ར་མ་ པ ། །ཀ་ | གོ་ལ་
1 དེ་ནས་དགུང་ལོ་སོ་ལྔ་པ་མེ་གླང་ཧོར་ཟླ་བཅུ་གཅིག་པའི་ཚེས་ཉེར་དྲུག་
ལ་འབྲས་སྤུངས་ནས་ཆིབས་ཞལ་བསྒྱུར་ཏེ་དགའ་ལྡན་རྣམ་པར་རྒྱལ་བའི་
གླིང་དུ་ཕེབས་ནས་དངུལ་གདུང་རིན་པོ་ཆེ་མཇལ་ཞིང་མཆོད་འབུལ་སྨོན་
ལམ་གཟབ་ནན་གནང་། དེ་ནས་ཕེབས་སྐྱེལ་དུ་དགའ་ལྡན་ཁྲི་རིན་པོ་ཆེ་
གདན་ ཟུར་ སོགས་ དབུས་ གཙང་ གི་ གདན་ ས་ ཆེན་ པོ་ བཞི་ དང་། རྒྱལ།
དབེན་ས། ཨེ་ དྭགས། ཡར་ཀླུང་ སོགས་ ཀྱི་ དགོན་པའི་ བླ་ མཁན། བོད་
མཁར་བ། སྡེ་པ་བཀྲས་རབ་པ་སོགས་སྡེ་དཔོན་རྣམས་ཀྱི་ངོ་ཚབ་སོགས་ཆེ་
དགུ་རྣམས་ཀྱིས་རྭ་སྒྲེང་བར་དུ་ཕེབས་སྐྱེལ་ཞུས་ནས་གསུང་བཀོད་གནང་
སྦྱིན་སོགས་མཛད། རྭ་སྒྲེང་ནས་ཆིབས་ཐོག་ཏུ་འཁྱོལ་བར་ས་སྐྱོང་བཀྲ་ཤིས་
རབ་བརྟན་གྱིས་ཆིབས་ཡོབ་ལ་འཇུས་ནས། བསྟན་པའི་དཔལ་གྱུར་བླ་མའི་
ཞབས་པད་བརྟན། །བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །ཅེས་
ཚིག་རྐང་གཉིས་འཕྲལ་རྩོམ་མཛད་ཐོག་མཆི་མས་བརྣངས་ཏེ་གསུང་རྒྱུ་མ་
བྱུང་བར། རྗེ་འདིའི་ཞལ་ནས། བསྟན་པའི་སྦྱིན་བདག་མངའ་ཐང་འབྱོར་པ་
རྒྱས༑ ༑བསྟན་པ་ཡུན་རིང་ གནས་པའི་བཀྲ་ཤིས་ཤོག །ཅེས་ཆིབས་ཐོག་
ནས་འཕྲལ་མར་གསུངས་སོ།།
- 155-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་རིམ་ཕེབས་ཀྱིས་ས་སྟག་ལོར་འབྲི་ཆུ་དང་རྨ་ཆུ་རྣམས་ལ་རིམ་
པར་གྲུབ་རྟགས་ཀྱིས་རང་དབང་དུ་མཛད་ཅིང་། ཉ་མཚོ་སྟོད་པ་དང་། ཨ་
རིག་སྟོད་པ་སོགས་ལམ་བར་གྱི་དགོན་ཁག །སྡེ་དཔོན་འབངས་དང་བཅས་
པར་བཀའ་ཆོས་བཟླས་ལུང་། བསླབ་སྡོམ་བྱིན་རླབས་སོགས་མཐོང་ཐོས་
དྲན་རེག་ཀུན་སྨིན་གྲོལ་གྱི་ལམ་དུ་བཀོད། དཀར་ཕྱོགས་ཀྱི་ལྷ་རྣམས་དགའ་
བས་ འཇའ་འོད་ཀྱི་གུར་དང༌། མེ་ཏོག་གི་ཆར་སོགས་ངོ་མཚར་བའི་དགེ་
མཚན་རྒྱུན་དུ་ངོམ། གསེར་སྲང་སྟོང་ཕྲག་མང་པོ་དང་རྟ་ནོར་ཁྲི་སྟོང་མང་པོ་
སོགས་ འདོད་ དགུའི་ འབྱོར་ པས་ འབུལ་ ཆེན་ བཏེགས། རབ་བྱུང་ བསྙེན་
རྫོགས་སྟོང་དུ་ཉེ་བ་བསྒྲུབས་ནས་དགེ་འདུན་གྱི་སྡེ་ཡིས་ས་སྟེང་བརྒྱན། དེ་
ནས་ཨ་ཐན་རྒྱལ་པོས་བསུ་བ་དང་པོར་ཡོང་ཤའི་བུའི་བར་ཀུ་ཐའི་ཇི་སོགས་
རྟ་པ་ལྔ་བརྒྱ་ཕྱག་རྟེན་དང་བཅས་པ་དང༌། གདན་འདྲེན་གཉིས་པར། འུར་
བསྡུས་རྒྱལ་རིགས་སེ་ཆེན་ཧུང་ཐའི་ཇི་དང་། དཱ་ཡན་ནོ་ཡོན་སོགས་རྟ་པ་སྟོང་
ཕྲག་གསུམ་ཙམ་སླེབས། ཧུང་ཐའི་ཇིས་སྤྱན་རས་གཟིགས་ཕྱག་བཞི་པར་
མཐོང་༑ དེ་དག་ལ་དམ་པའི་ཆོས་ཀྱི་བདུད་རྩི་བསྩལ། གདན་འདྲེན་གསུམ་
པར་ཇོ་རིགས་ཧུང་ཐའི་ཇི་དང་། ཆིང་བཱ་དུར་སོགས་དང་། རྒྱ་ནག་ནས་ཟི་ན་
གུ་ཤྲི་རྟ་པ་བརྒྱ་ཕྲག་དང་བཅས་ཏེ་འབྱོར། ས་སྟག་ཟླ་བ་ལྔ་པའི་ཚེས་བཅོ་ལྔ་
ལ་སྐྱ་དར། རྒྱ་གླིང་། ལས་ཚན་གོ་རིམ་སོགས་གོང་མ་རྒྱལ་པོའི་བླ་མར་འོས་
པའི་ཆེ་བ་དང་བཅས་ཆིབས་རགས་སྟོང་ལ། རྒྱ་བོད་ཧོར་གྱི་སྐྱ་སེར་རྟ་པ་
སྟོང་ཕྲག་མང་པོས་བསྐོར་བ་དང་བཅས་གཟི་བརྗིད་ཕུན་སུམ་ཚོགས་པས་ས་
- 156 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གཞི་དོག་པོར་འགེང་བཞིན་དལ་གྱིས་གཤེགས་པ་ན། ཨལ་ཐན་རྒྱལ་པོས་
ཆོས་ལུང་དཀར་པོར་བསྒྱུར་བའི་རྟེན་འབྲེལ་དུ་གོས་དཀར་པོ་གསོལ་ནས།
བཙུན་མོ་བློན་སྲས་འཁོར་དང་བཅས་པ་འཁོར་ཁྲི་ཕྲག་བརྒལ་བའི་རྟ་པས་
བསྐོར་ཏེ་འོངས་པ་མཇལ་འཕྲད་བྱུང་བའི་དགའ་སྟོན་དུ། འགའ་ཞིག་ཏུ་དངུལ་སྲང་
སུམ་བརྒྱ་ཟེར།་་་་དངུལ་ སྲང་ བརྒྱ་ ལས་ གྲུབ་ པའི་ མཎྜལ་ དང་། གསེར་ ཕོར་ བྲེ་
ཚད་རིན་པོ་ཆེས་བཀང་བ། དར་གོས། རྟ་སོགས་བསམ་གྱིས་མི་ཁྱབ་པའི་
འབུལ་ཆེན་བཏེགས། སྐབས་ཤིག་ཁྲོམ་འབུམ་ཕྲག་ཙམ་འདུས་པའི་དབུས་
སུ་ཧུང་ཐའི་ཇིས་གཏམ་དུ་བྱ་བ་ནི། མཆོད་ཡོན་ཉི་ཟླ་ཟུང་གིས་དམ་པའི་ཆོས་
ཀྱི་ལམ་བཏོད། ཁྲག་མཚོ་འོ་མར་བསྒྱུར་བ་འདི་བཀའ་དྲིན་བླ་ལྷག་ཆེ། སྔར་
སོག་པོས་མི་ཤི་བའི་རྗེས་སུ་དྲག་ཞན་གྱི་དབྱེ་བས་རང་གི་ཆུང་མ་དང་བྲན་
གཡོག་རྟ་ནོར་སོགས་སྲོག་གཅོད་པའི་ལམ་སྲོལ་འདུག་པ་ལ། ད་ཕྱིན་ཆད་
དད་པའི་སེམས་ཀྱིས་ཇི་ཙམ་འོས་པ་བླ་མ་དང་དགེ་འདུན་ལ་ཕུལ། བསྔོ་བ་
དང་སྨོན་ལམ་ཞུས། གཤིན་པོའི་ རྗེས་སུ་དེ་ལ་དམིགས་ནས་ སྲོག་ གཅོད་
གཏན་ནས་བྱེད་མི་ཆོག །སྔར་ཨོང་བཀོད་དུ་གྲགས་པ་གཤིན་པོའི་གཟུགས་
བྱས་ནས་ཟླ་དུས་ཁྲག་མཆོད་དང་། ལོ་དུས་སུ་སྲོག་གཅོད་ཀྱིས་མཆོད་པ་
བྱེད་སྲོལ་འདུག་པ་ཕྱིན་ཆད་དེ་ལྟར་མི་བྱེད་པར། ཨོང་བཀོད་མེ་ལ་བསྲེག་
ནས་དེའི་ཚབ་ཏུ་མགོན་པོ་ཕྱག་དྲུག་པའི་སྐུ་རེ་བཞེངས་ནས་དེ་ལ་དཀར་
གསུམ་གྱིས་མཆོད། དེ་ལྟར་མ་བྱས་པར་སྔར་མུས་བཞིན་བྱས་ན་ཁྲིམས་ཀྱིས་
ཐག་གཅོད་བྱ་རྒྱུ་ཡིན། མཆོད་གནས་མཆོག་གསུམ་ལ་བློ་གཏོད། ཉ་སྟོང་
- 157 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བརྒྱད་གསུམ་ལ་བསྙེན་གནས་ཀྱི་སྡོམ་པ་བླངས། དགེ་བཅུའི་བཀའ་ཁྲིམས་
སྲུང་བ་སོགས་ཆོས་མཐུན་གྱི་བྱ་བ་གང་ཅིར་དབུས་གཙང་ཆོས་ལྡན་གྱི་ཡུལ་
ལྟར་བྱེད་དགོས་པའི་བཀས་བཅད་གནང་། རྒྱལ་དབང་མཆོག་ནས་དེར་ཁྲོམ་
ཚོགས་ཡོངས་ལ་ཐུགས་རྗེ་ཆེན་པོའི་སྒོམ་ལུང་གནང་། དེ་སྐབས་ཁ་དོག་སྣ་
ཚོགས་པའི་འཇའ་གུར་དང་། མེ་ཏོག་གི་ཆར་བབས་པ་སོགས་ངོ་མཚར་བའི་
ལྟས་དཔག་ཏུ་མེད་པ་བྱུང་བས་དེར་འདུས་ཀུན་ངོ་མཚར་བར་གྱུར། དེ་ནས་
བཟུང་མཆོག་དམན་ཀུན་ཡིག་དྲུག་གི་བཟླས་པ་ལ་རྒྱུན་དུ་བརྩོན་པ་བྱུང་།
མཆོད་ཡོན་ཐོག་མར་མཇལ་འཕྲད་བྱུང་ ས་དེར་ལྷ་ ཁང་རྟེན་གསུམ་དང་
བཅས་པ་བཞེངས་ཤིང་དགེ་འདུན་གྱི་སྡེ་ཚུགས་པར་ཆབ་ཚ་ཐེག་ཆེན་ཆོས་
འཁོར་ གླིང་ ཞེས་ གྲགས། བཙུན་ པ་ བརྒྱ་ ཕྲག་ བརྒལ་ བ་ བསྒྲུབས། རབ་
གནས་དགའ་སྟོན་དང་འབྲེལ་བའི་བརྒྱ་སྟོང་གི་འབུལ་ཆེན་བཏེགས་ཤིང༌།
ཏཱ་ལའི་བླ་མ་བཛྲ་དྷ་ར་ཞེས་ཁྱབ་བདག་རྡོ་རྗེ་འཆང་གི་ལས་ཀ་ཕུལ། རྒྱལ་པོ་
ལའང་ཆོས་ཀྱི་རྒྱལ་པོ་ལྷའི་ཚངས་པ་ཞེས་མཚན་གསོལ། ཚངས་པ་དེ་ཉིད་
ཀྱིས་གསེར་སྲང་བརྒྱ་ལས་གྲུབ་པའི་ཐམ་ཀ་འབྲུག་སྡེར་མོ་ལྔས་མཚན་པའི་
ཁ་རིས་ལ། རྡོ་རྗེ་འཆང་ཏཱ་ལའི་བླ་མའི་ཐམ་ཀ་རྒྱལ། ཞེས་ཧོར་ཡིག་ཡོད་པ་
དང་༑ གསེར་ གྱི་ དབུ་ རྒྱན་ སོགས་ ཁྱད་ ནོར་ མང་ པོའི་ འབུལ་ ཆེན་ ཕུལ།
ཕྱོགས་དེའི་དད་ལྡན་སེར་སྐྱ་ཀུན་ལ་རང་རང་དབང་པོར་འཚམས་པའི་ཆོས་
ཀྱི་དགའ་སྟོན་འགྱེད་ཅིང་། ཐམས་ཅད་ཀྱང་མགོན་པོ་སྤྱན་རས་གཟིགས་
དང༌༑ རྗེ་ ཙོང་ཁ་པ་ཆེན་པོར་དད་པ་འགྱུར་བ་མེད་པར་ ཡིག་དྲུག་ དང་
-158 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དམིགས་བརྩེ་མ་རྒྱུན་དུ་འདོན་པ་དང་། སྡིག་པའི་ལོག་ལྟ་ཅན་བཏུལ་ཏེ་
ཕྱོགས་ཐམས་ཅད་དུ་རྟེན་གསུམ་བཞེངས་པ་དང༌། འགྲོ་བ་གྲངས་མེད་པ་
དཀོན་མཆོག་མཆོད་པ་སོགས་སྡིག་སྤོང་དགེ་སྒྲུབ་ཀྱི་ལམ་ལ་བཀོད་དེ་དམ་
པའི་ཆོས་ཀྱི་སྣང་བ་དཀར་པོས་ཁྱབ་པར་མཛད་དོ། །རབ་བྱུང་བསྙེན་རྫོགས་
བརྒྱ་སྟོང་མང་པོ་བསྒྲུབ་ནས་དགེ་འདུན་གྱི་སྡེ་མང་པོ་བཙུགས་ཏེ་བསྟན་པའི་
སྒྲོན་མེ་སྦར་བར་མཛད་དོ། །དེ་ནས་ས་ཡོས་ལོར་རྒྱལ་པོ་དང་བཀའ་བགྲོས་
ནས་སོག་ཡུལ་དུ་རེ་ཞིག་སྐུ་ཚབ་ཏུ་སྟོང་འཁོར་ཡོན་ཏན་རྒྱ་མཚོ་རྫོང་བརྡ་
མཛད་ནས་སྒར་ཆེན་མདོ་ཁམས་ཕྱོགས་སུ་བཏེགས་སོ།། བཀའ་
དེ་ལ་རྗེ་སྐལ་ལྡན་རྒྱ་མཚོས། སྤྲུལ་སྐུ་བསོད་ནམས་རྒྱ་མཚོའི་དུས།།
གཟིམ་ཁང་གོང་གི་སྤྲུལ་པའི་སྐུ། །བསོད་ནམས་ཡེ་ཤེས་དབང་པོ་དང་།།
སྟོང་ འཁོར་ ཡོན་ཏན་རྒྱ་མཚོ་དང༌། །མདུང་རྩེ་ ཀུན་ དགའ་ དཔལ་ བཟང་
སོགས༑ ༑སངས་ རྒྱས་ བྱང་ སེམས་མང་པོ་ཡིས། །མདོ་སྨད་ ཕྱོགས་འདིར་
ཡོངས་སུ་གང་། །ཞེས་གསུངས་སོ།། ། ། ། ། ས ་
མདུང་རྩེ་བ་ནི་འབྲས་སྤུངས་གདན་རབས་གཉིས་པ་ཆོས་རྗེ་དཔལ་ལྡན་
སེངྒེའི་དངོས་སློབ་དམིགས་བརྩེ་མའི་གྲུབ་ཐོབ་ཟམ་མི་ཆད་པར་འབྱོན་པའི་
དབོན་རྒྱུད། རྒྱལ་བ་ཡོན་ཏན་རྒྱ་མཚོ་སྐུ་ན་ཕྲ་དུས་སོག་ཡུལ་ནས་མཇལ་
མཁན་དེ་ཡིན་འདྲ། ཞེས་མདོ་སྨད་ཆོས་འབྱུང་ལས་གསུངས། སྤྲུལ་སྐུ་བསོད་
ནམས་ཡེ་ཤེས་དབང་པོ་དང༌། མདུང་རྩེ་ཀུན་དགའ་དཔལ་བཟང་ གཉིས་
རྒྱལ་བ་རིན་པོ་ཆེའི་སྐུ་འཁོར་དུ་ཕེབས་ཡོད་པར་གསལ་བ་བཅས་འཕྲོས་
- 159 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དོན་ནོ།། འདབ་ མ་ ་གས་ མས་
ད ང ག་ ན་ ས་ ནས། །
དེ་ནས་ལྕགས་འབྲུག་ཧོར་ཟླ་ལྔ་པའི་ཚེས་བཅུ་གཉིས་ནས་ལི་ཐང་ཐུབ་
ཆེན་བྱམས་པ་གླིང་གཙུག་ལག་ཁང་ཀ་བ་བཅོ་བརྒྱད་དང་། འདུ་ཁང་ཀ་བ་
གྱ་གཉིས་པ། མགོན་ཁང་སོགས་དང་། གསེར་ཟངས་ལས་གྲུབ་པའི་ཐུབ་
ཆེན་ཁམས་གསུམ་ཟིལ་གནོན་རྒྱབ་མཐོ་རེ་བཞི་པ་རྣམས་བཞེངས་ཤིང་དགེ་
འདུན་གྱི་སྡེ་མང་པོ་བཙུགས་ནས་བློ་བཟང་རྒྱལ་བའི་བསྟན་པ་དར་རྒྱས་
མཛད། །
དེ་ནས་ཆབ་མདོ་ལ་ཕེབས་པའི་སྐོར་ནི། སྔོན་རྗེ་དྲུང་སྔགས་རམས་
པས༑ ཁམས་ཆབ་མདོ་ལ་དགེ་འདུན་གྱི་སྡེ་བཟང་པོ་ཡོད། དེར་ངས་ཆོས་ཁྲི་
བཟང་པོ་བརྩིགས། ཐུབ་ཆེན་བཞེངས་ནས་དེའི་ནང་རྟེན་དུ་༧རྗེ་གོང་མའི་
ཞལ་སྒོ་དེ་བཞུགས་ནས་བཞག་ཡོད་པས། ༧མཆོག་སྤྲུལ་རིན་པོ་ཆེ་ཉིད་ཆོས་
ཀྱི་ཁྲི་དེ་ལ་བཞུགས་ཏེ་གསུང་ཆོས་གནང་བའི་རྟེན་འབྲེལ་ཡོད་པས་ཅིས་
ཀྱང་དེར་ཕེབས་གྲུབ་པར་ཞུ། ཞེས་གསོལ་བ་བཏབ་པས་ཞལ་བཞེས་ལེགས་
པར་ཐོབ། དེའི་ རྗེས་ སུ་ རྗེ་དྲུང་ཤེས་རབ་དབང་པོ་དང་། སློབ་དཔོན་ལྔ་
སོགས་ཀྱིས་འབུལ་དཔོན་བསོད་ནམས་བཟང་པོ་དང་གནས་ཆེན་རྣམས་ལ་
གདན་འདྲེན་གསོལ་འདེབས་ཀྱི་སྙན་ཞུ་འབུལ་རྟེན་དང་བཅས་བཏང་བར་
ཆབ་མདོའི་ལོ་རྒྱུས་སོགས་དགྱེས་པའི་གསུང་འཕྲོས་གནང་ཞིང་ཞལ་བཞེས་
ཀྱི་བཀའ་ཤོག་དང་བཅས་བཞུགས་ གདིང་གནང་བ་ ལྷ་ཁང་ནང་རྟེན་དུ་
བཞུགས༑ སྐབས་ཤིག་འབྲས་སྤུངས་ཀྱི་སློབ་དཔོན་རྣམས་ལ། རྗེ་གོང་མའི་
- 160 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཞལ་སྒོ་དེ་ རྗེ་དྲུང་ སྔགས་ རིམས་ པས་ གདན་དྲངས་ པ་ཐུབ་ཆེན་ གྱི་ནང་
བཞུགས་བྱས་ནས་ཆབ་མདོ་ན་ཡོད། ཁོ་བོ་དེ་ནི་ནམ་ཞིག་འགྲོ་དགོས་པ་
འདུག་ཅེས་ གསུང་གླེང་གནང་། ཡང་དེ་རྗེས་གདན་སར་མང་འགྱེད་དང་།
༧རྒྱལ་བ་རིན་པོ་ཆེར་གདན་འདྲེན་གྱི་སྙན་ཞུ་འབུལ་བ་བཅས་བཏང་བར།།
རྗེས་ སུ་ ཕེབས་ པའི་ བཀའ་ ལུང་ དང༌། རྟེན་ འབྲེལ་ ཡོད་ གསུངས་ ནས་
བཞུགས་གདིང་བཅས་བྱིན་རླབས་ཀྱི་རྟེན་དུ་བསྩལ། ཡང་ལོ་ཤས་མཚམས་
སུ་གསོལ་འདེབས་ནན་ཕུལ་སྐབས། སྦྲུལ་ལོ་ལ་ཕེབས་པའི་རྟེན་འབྲེལ་
ཡོད་གསུངས་པའི་བཀའ་ཡིག་དང་། སྒྲོལ་མའི་གསེར་སྐུ་ཁྲུ་གང་བ་ཞིག་
གནང་བ་ཆབ་མདོའི་གཟིམ་ཁང་དུ་བཞུགས་སྐད། མངའ་རིས་ལྷ་བཙུན་པར།
བདག་ནམ་ཞིག་ཁམས་སུ་བྱང་སེམས་ཆོས་རྗེའི་ཁྲི་ལ་ཕེབས་དགོས་པ་ཡོད།
ཅེས་ གསུངས་གླེང་གནང༌། ཡང་གདན་ས་གསུམ་གྱི་ཁང་ཚན་བརྒྱུད་ནས་
གསོལ་བ་བཏབ་པས། ཞལ་བཞེས་ཀྱི་བཀའི་ལུང་དང་། སྟོན་པའི་གསེར་སྐུ་
ཁྲུང་གང་བ་ཞིག་གནང་བ་གཟིམ་ཁང་ནང་རྟེན་དུ་བཞུགས། །གླང་ལོར་ཆོས་
སྐྱོང་གིས་ཆབ་མདོ་བ་རྣམས་ཀྱིས་ནོར་བུ་ལེན་པའི་དུས་ཡིན་པས་མྱུར་བར་
སོང་༑ ཞེས་ལུང་བསྟན་བྱུང་ཡང་འཕྲལ་ཐོན་མ་ཐུབ་པས། བྱང་ལམ་བརྒྱུད་
ནས་ཆིབས་ཞལ་སོག་ཡུལ་དུ་བསྒྱུར། དེ་ནས་ལྕགས་འབྲུག་ལོར་ལི་ཐང་
ནས་འཚོ་བྱེད་དཔོན་གཡོག་བཅུ་དངུལ་ཆུ་བསྒྲུབ་པར་ཆབ་མདོར་འབྱོར་བྱུང་
བས༑ དེར་ དངུལ་ ཆུ་ སྒྲུབ་ འབུལ་ ཞུས་ ཤིང༌། རྗེ་ ཐམས་ ཅད་ མཁྱེན་ པའི་
མདུན་དུ་གདན་འདྲེན་གྱི་སྙན་ཞུ་ཕུལ། རྗེ་དྲུང་ཤེས་རབ་དབང་པོ་ལྷོ་རྒྱུད་པོ་
- 161 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཏི་མར་བཞུགས་ཡོད་པས། དེར་ཕེབས་བསུ་ཆེད་བཏང་གིས་རྒྱལ་བ་ཐམས་
ཅད་མཁྱེན་པ་གདན་འདྲེན་ཞུ་བའི་དབུ་འཛིན་དུ་ཆབ་མདོར་ཕེབས་གྲུབ་
དགོས་ཚུལ་གྱི་སྙན་ཞུ་བཏང་བར། ངོས་ལོ་ན་ཆེ་བས་མི་འཁྱོང་བར་འདུག་
པས༑ ལྷ་དབང་ཆོས་ཀྱི་རྒྱལ་མཚན་ལ་ཞུ་བ་འཐད་གསུངས་པ་བཞིན། ལྷ་
དབང་ཆོས་ཀྱི་རྒྱལ་མཚན་ལ་གསོལ་བ་བཏབ་ནས་གདན་དྲངས་པ་ལྕགས་
འབྲུག་ཧོར་ཟླ་བཅུ་གཅིག་པའི་ནང་མཁན་ཁྲིར་འཁོད། ཟླ་བ་བཅུ་གཉིས་
པའི་ནང་རྗེ་དྲུང་ལྷ་དབང་ཆོས་ཀྱི་རྒྱལ་མཚན་གྱིས་གཙོ་བོར་གནང་བའི་སློབ་
དཔོན་ལྔ་ དང༌། འདུ་ར་རྣམས་ལྷན་རྒྱས་ཀྱིས། ༧རྗེ་ ཐམས་ཅད་མཁྱེན་པ་
གདན་འདྲེན་སྙན་ཞུ་འབུལ་རྟེན་བཅས་མི་སྣ་དཔོན་གཡོག་མང་པོ་བཏང་བ་
རྣམས་འབོ་མཚོ་ཁར་མཇལ་འཕྲད་བྱུང་བར་འབུལ་ཕྱག་དང་སྙན་ཞུ་གསོལ་
འདེབས་ཕུལ་བས་དགྱེས་བརྩེའི་གསུང་འཕྲོས་དང་འབྲེལ། ཁྱེད་ཆབ་མདོ་
བས་ང་ལ་ཡི་གེ་དང་པོ་བྱུང་ནས་ད་བར་མི་ལོ་བཅོ་བརྒྱད་སོང་བ་འདྲ་ནའང་
ད་རེས་སྟབས་འགྲིགས་པ་འདུག་གསུངས་ནས་ཞལ་བཞེས་ཐོབ་སྟེ་སྒར་ཆེན་
སྨར་ཁམས་ཕྱོགས་བརྒྱུད་ནས་རིམ་གྱིས་ཆབ་མདོར་ཆིབས་ཞལ་བསྒྱུར་བའི་
ཕེབས་ལམ་དུ་རྒྱ་མོ་བཟས་ཕྱག་བཟོར་གྲགས་པའི་རྣམ་སྣང་མཇལ་བས།
རྣམ་སྣང་དངོས་སུ་གཟིགས་པའི་ཐུགས་ཀ་ནས་གུར་མགོན་ཞི་བའི་ཆ་ལུགས་
ཅན་གསལ་བར་གཟིགས། རྫུ་འཕྲུལ་གྱིས་ཞབས་སྐོར་སྟོང་མཛད། ལྕགས་
འབྲུག་ཧོར་ཟླ་བཞི་པའི་ཚེས་བརྒྱད་ལ་ཆབ་མདོ་ནས་རྗེ་དྲུང་ལྷ་དབང་ཆོས་
ཀྱི་རྒྱལ་མཚན་གྱིས་གཙོས། བླ་མ་གནས་ཆེན་སོགས་རྟ་པ་སུམ་བརྒྱ་ཙམ་
-162 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གྱིས་སྟག་མ་ལ་རྩར་ཐབ་བསུའི་མཇལ་ཕྱག་ཞུས་པར་དགྱེས་པའི་གསུང་
གླེང་ལྷུག་སྩོལ་གནང་། དེ་ནས་ཆིབས་ཧྲག་གིས་མདུན་བདར་ནས་རིམ་པར་
ཕེབས་པས་ཟེ་ཆོ་སྒང་ནས་དགོན་པ་ཐོག་མར་གཟིགས་སྐབས་ངོ་མཚར་ཆེ་
གསུངས་ནས་ཕྱག་ཐལ་མོ་སྦྱར་བར་མཛད། དེ་ནས་བསང་གི་དུད་སྤྲིན་གྱིས་
ལྷ་ལམ་དོག་པོར་འགེངས་ཤིང་། དགོན་ཐོག་ནས་དར་དཀར་གྱི་ལམ་་་་་་་
བརྐྱངས༑ དར་ གདུགས་ རྒྱལ་ མཚན། སྤོས་ དང༌ མེ་ ཏོག །འབུད་ དཀྲོལ་
བརྡུང་གསུམ་གྱིས་རོལ་མོ་སོགས་མཆོད་པའི་ཡོ་བྱད་ཀྱི་བཀོད་པ་སྣ་ཚོགས་
པ་ཐོགས་པའི་དགེ་འདུན་སྟོང་ཕྲག་བཞིར་ཉེ་བས་སེར་སྦྲེངས་ཀྱིས་བསུས་ཏེ་
ཆབ་མདོ་ཆོས་འཁོར་བྱམས་པ་གླིང་དུ་གདན་དྲངས། ཚོགས་ཁང་ཆེན་མོར་
འཇིགས་མེད་སེངྒེའི་ཁྲི་ལ་ཞབས་པད་གསེར་གྱི་འཁོར་ལོ་རྣམ་པར་བཀོད།
སྤྱི་བསོ་ནས་དཔོན་སློབ་བརྒྱད་བརྒྱ་སྐོར་ལ་ཕེབས་ སྟོན་གཟབ་རྒྱས་ཀྱི་
བསྙེན་བཀུར་ཞུས། སྒར་ཆེན་མར་ཐང་དུ་གཞིས་ཕབ། དེ་ནས་ཚོགས་ཁང་
ཆེན་མོའི་སྒོ་འཁྱོར་སྟེང་ཁར་བཞུགས་ཁྲི་མཐོན་པོར་བཞུགས་སུ་གསོལ་ཞིང་
སྟེང་དུ་དབུ་གདུགས་ཕུབས། གཡས་གཡོན་དུ་བསོད་ནམས་ཡེ་ཤེས་དབང་
པོ་དང་
། རྗེ་དྲུང་རྣམ་པ་གཉིས་བཞུགས་ཤིང་དགེ་འདུན་བཞི་སྟོང་ཉེ་བ་དང་།
ཁྲོམ་ ཁྲི་ ཕྲག་བརྒལ་བར་འཕགས་མཆོག་ཐུགས་ རྗེ་ཆེན་པོའི་ སྒོམ་ ལུང་
སོགས་ཆོས་ཀྱི་བདུད་རྩིའི་ཆར་ཕབ། དེ་སྐབས་འཇའ་ཚོན་གྱི་གུར་དང་། མེ་
ཏོག་གི་ཆར་སོགས་ངོ་མཚར་བའི་ལྟས་མང་པོ་བྱུང་བས། དེར་འདུས་ཀུན་
ཡིད་ཆེས་ཀྱི་དད་པ་བརྟན་པོ་ཕྱིར་མི་ལྡོག་པ་ཐོབ། ཇ་སྤག་རྩེ་སྟོང་བརྒལ་བ་
-163-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
དང་༑ རྟ་ཁྲབ་གོས་དར་གསེར་དངུལ་སོགས་འབུལ་ཆེན་བཏེགས། ཕྱི་ཉིན་
རྗེ་དྲུང་ཚང་ནས་སྤྱན་དྲངས་པར་ཉིན་སྔ་མ་ལྟར་སྟོན་ཆེན་དང་འབུལ་ཞབས་
བཏེགས༑ ནས་ཁལ་སུམ་བརྒྱའི་ གསོལ་ ཕོགས་ཞུས། དེ་ཉིན་ ཡང་ འདུས་
མང་ལ་རྒྱལ་ཆེན་མའི་ལུང་དང་། བླ་མའི་རྣལ་འབྱོར་གྱི་ཁྲིད་གཟབ་རྒྱས་
གནང་༑ འཇའ་འོད་གྱི་གུར་དང་མེ་ཏོག་གི་ཆར་སོགས་སྔ་ཉིན་ལྟར་བྱུང་། དེ་
ཉིན་ཚོགས་མང་གི་དཀྱིལ་དུ་མི་གཟུགས་ཐུང་ལ་ནག་ཏིག་པ་ཅིག་འདུག་
གསུངས་པ་ནི་ཀེ་ཊ་པཱ་ལ་དངོས་སུ་གཟིགས་པ་ཡིན་འདུག །དེ་ནས་ཉིན་
དྲུག་རིང་ལ། སློབ་དཔོན་ལྔ་ དང་། སྡེ་པ། གནས་ཆེན་རྣམས་ ཀྱིས་འབུལ་
ཞབས་བསྙེན་བཀུར་གྱི་ཕེབས་སྟོན་རྒྱས་པར་ཞུས། རྗེ་དྲུང་དང་བླ་མ་རྣམས་
ཀྱིས་ གསོལ་ བ་ བཏབ་ པ་ བཞིན། ཞག་ ལྔ་ དྲུག་ མཚམས་ སུ་ ཕ་ བླ་ མས་
བརྩེགས་པའི་ཁྲི་ཐོག་ནས་ཆོས་གནང་དགོས་གསུངས་ནས། ཁུ་བྱུག་མགུལ་
འཁྲིས་ཤར་ཕྱོགས་ཀྱི་ཁྲིར་ཕེབས་ཏེ་དགེ་འདུན་སུམ་སྟོང་ལྷག་དང་། ཁྲོམ་
ཁྲི་ཕྲག་བརྒལ་བར་ཉིན་རེ་བཞིན་སྒྲུབ་ཐབས་རྒྱ་མཚོའི་རྗེས་གནང་བདུན་རེ་
དང་༑ གླེགས་བམ་གྱི་ཤོག་ལྡེབ་གྲངས་བཅོ་ལྔ་རེའི་ལུང་བཅས་གནང་། རྗེ་
དྲུང་དང་། བླ་མ་དགེ་བཤེས་རྣམས་ཀྱིས་བྱང་སེམས་བདག་ཉིད་ཆེན་པོའི་
ཆོས་ཀྱི་ཁྲི་ལ་ཕེབས་གྲུབ་པར་གསོལ་བ་བཏབ་པ་བཞིན། དགེ་འདུན་རྣམས་
ཀྱིས་སེར་སྦྲེངས་དང་མཆོད་པའི་སྤྲིན་གྱིས་མདུན་བདར་ནས་གཟིམ་ཁང་
ཆེན་མོར་གདན་དྲངས་ཏེ་བྱང་སེམས་བདག་ཉིད་ཆེན་པོའི་ཆོས་ཀྱི་ཁྲི་ལ་
ཞབས་སོར་བཀོད། མགུལ་འཁྲིས་གཟིམ་ཁང་ཕུལ་ནས་རྗེ་དྲུང་གིས་གཙོས་
སྡེ
- 164 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པའི་བླ་མ་ལྔ་འདུ་ར་སོགས་སྤྱི་སྒེར་གྱིས་ཁྲི་སྟོན་འབུལ་བསྙེན་གཟབ་རྒྱས་
བསྟར༑ ཚོགས་བསྔོ་དང་། གསོ་སྦྱོང་གི་ཚོགས་དབུར་ཕེབས་ནས་གསོ་སྦྱོང་
བཞི་ལ་སོར་མདོ་རྒྱས་པ་ཚར་གཅིག་རྫོགས་པར་གསུངས། བསྙེན་རྫོགས་
སུམ་བརྒྱ་དང༌། རབ་བྱུང་བཞི་བརྒྱ་སྒྲུབ་པའི་མཁན་པོ་མཛད། ཚེ་དཔག་
མེད་ཀྱི་གོས་སྐུ་ཆེན་པོ་གཅིག་བཞེངས་ཤིང༌། དེ་ལ་བར་ཆད་ཞི་ཕྱིར་ཚོགས་
ཡོངས་ནས་རྩ་ཤེ་གསུངས་སྐབས་དེར་རྒྱུན་ཇ་གནང་། རྩ་རྒྱུན་གསན་པར་
དཔོན་སློབ་ལྔ་ཞབས་ཐང་གིས་གླིང་སྐོར་དུ་ཕེབས། དེ་སྐབས་སྐོར་ལམ་ནས་
གཟིགས་ཏེ་ ཉག་ སོའི་ བྲག་ ཁར་ བྱེ་མ་ བསལ་ན་ ཞབས་ རྗེས་ཤིག་ཡོད་
གསུངས་པ་བཞིན། བྱེ་མ་བསལ་བས་ཞབས་རྗེས་ཆུང་ངུ་ཞིག་རྙེད་པ་དེ་ལྟར་
ཞུས་པས། བྱང་སེམས་པའི་སྐྱེ་བ་སྔ་མ་དེ་ལོ་བརྒྱད་པའི་དུས་ཀྱི་ཞབས་རྗེས་
ཡིན་གསུངས། གོས་སྐུ་བཞེངས་གྲུབ་སྐབས་རབ་གནས་དང་སྦྱིན་སྲེག་རྒྱས་
པར་གནང་བས་ཡེ་ཤེས་པ་དངོས་སུ་བཞུགས་པའི་མཚན་མ་བྱུང་། ལྷ་སྟོན་
མང་འགྱེད་དང་བཅས་གོས་སྐུ་དགོན་པར་གནང་སྦྱོར་མཛད། ཚོགས་ཡོངས་
ལ་ལམ་རིམ་ཆུང་བའི་ཁྲིད་སྨིན་རྒྱས་སུ་བསྩལ། ཧོར་ཟླ་དྲུག་པའི་ཚེས་བཅུ་
གཉིས་ ནས་ ཉིན་ གསུམ་ རིང་ ལྷ་ སའི་ སྨོན་ ལམ་ ཆེན་ མོ་ ལྟར་ སྨོན་ལམ་
འཚོགས༑ ཚེས་ བཅོ་ ལྔ་ ལ་ སེར་ སྦེངས་ ཀྱིས་ བྱམས་ པའི་སྐུ་གླིང་སྐོར་དུ་
གདན་དྲངས་པའི་མགོན་དུ་ཕེབས། བྱང་ཕྱོགས་ཀྱི་མཆོད་པ་གྲུབ་ནས་ཡི་
དམ་ཆོས་སྐྱོང་རྣམས་ལ་དགེ་འདུན་སྡེ་དང་བཅས་པ་གཉེར་གཏད་ཀྱི་བཀའ་
བསྒོས་ དམ་བསྒྲགས་མཛད། དེའི་ ཉིན་ ཆར་ཆེན་བབས་ པར་ནམ་མཁར་
- 165 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གཟིགས་སྟངས་ཤིག་མཛད་པས་སེར་སྦྲེངས་ཕེབས་ཚེ་ཆར་དྭངས་ནས་ཉི་མ་
ཤར༑ དངོས་སུ་མ་ཕེབས་ཀྱང་མངོན་ཤེས་ཀྱིས་གཟིགས་ནས་མགོན་ཁང་དུ་
ལྷ་མོ་ཕྱག་བཞི་མའི་སྐུ་བཞེངས་མི་འདུག་གསུངས། དེ་ནས་དབུས་ཕྱོགས་
འབྲི་གུང་པས་མཐུ་བྱད་ཀྱི་སྦྱོར་བ་བརྩམས་པ་སྙན་དུ་སོན་པ་ན། ཆབ་མདོའི་
དགེ་སློང་བརྒྱ་སྐོར་ཙམ་གྱིས་གཏོར་སྒྲུབ་ཉིན་གསུམ་གྱི་མཐར་དགོན་པའི་
ནུབ་ཕྱོགས་ཤྭ་ཕོ་སྒང་ནས་གཏོར་རྒྱག་སྐབས་༧ཐམས་ཅད་མཁྱེན་པ་གླིང་
སྟོད་གནས་པོའི་ཁང་ཐོག་ན་ཕེབས་ཏེ་སྤྱན་དམིགས་གནང་། དེ་ནས་ཐམས་
ཅད་མཁྱེན་པ་མཆོག་དབུ་བཞུགས་ཀྱིས་རྗེ་དྲུང་དང་། སློབ་དཔོན་ལྔ་སོགས་
དཔོན་སློབ་བཅུ་བཞི་གཟིམ་ཁང་དུ་ཞགས་བདུན་རིང་སྐུ་མཚམས་བཞུགས་
ཏེ་འཇིགས་བྱེད་ཀྱི་དྲག་པོའི་འཁྲུལ་འཁོར་སྒྲུབ་པར་གནང་། མགོན་ཁང་དུ་
སྔགས་རྒྱུན་ཞག་གསུམ་མཛད་ནས། ནམ་ཕྱེད་ཙམ་ན་ཆུ་འདུས་མདོར་གཏོར་
སྐྱོང་གནང་བར་རྗེ་དྲུང་དང་། སྤྲུལ་སྐུ་གཉིས། སློབ་དཔོན་ལྔ་སོགས་དགེ་
སློང་ཉིས་བརྒྱ་ཙམ་དང་། ༧ཐམས་ཅད་མཁྱེན་པས་མཁས་གྲུབ་ཁྱུང་པོའི་
སྔགས་ཆོས་ གནང་ནས་རྡོ་ རྗེ་ སློབ་ དཔོན་མཛད་དེ། སྤྱིར་སངས་ རྒྱས་ ཀྱི་
བསྟན་པ། སྒོས་བྱང་སེམས་རིན་པོ་ཆེའི་དགོན་གནས་འདི་ལ་གནོད་པའི་
དགྲ་བོ་ཕྱི་ནང་གར་ཡོད་ཀྱང་ལས་ཀྱི་གཤིན་རྗེ་ནག་པོ་ཁྱོད་ལ་གཏད་དོ། །
མ་ཤོར་ཅིག་སོགས་འཁྲུལ་འཁོར་གྱི་སྐབས་ན་ཡོད་པ་ལྟར་གསུངས་ནས་
གཏོ་ཟོར་ཕྱག་གིས་བཟློག །དོང་གྲུ་གསུམ་པའི་ནང་འཁོར་ལོ་བཞག་སྟེ་སྟེང་
དུ་མཆོད་རྟེན་བང་རིམ་གསུམ་པ་གཅིག་བརྩེགས་པར་མཛད། ཕྱི་ནུབ་ཆབ་
- 166 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མདོ་སྤྱི་པས་མཆོད་རྟེན་ཆེན་པོའི་འགྲམ་ནས་གཏོར་རྒྱག་མཛད། དེ་ནས་
ལས་མཐའ་སྦྱིན་སྲེག་གིས་མཇུག་བསྡུས་ཏེ་རྗེས་མི་མངོན་པར་བྱས་སོ། །དེ་
ནས་སློབ་དཔོན་ལྔ་སོགས་བླ་མ་ལྔ་བཅུ་ཙམ་ལ། འཁྲུལ་འཁོར་གྱི་མན་ངག་
ཕྱག་ ཁྲིད་ཞིབ་པར་གནང་བས་ཁྲིད་རྒྱུན་རྣམས་རྒྱུན་རིང་དུ་གནས་པར་
མཛད་དོ། །མར་ཐང་གི་ཆོས་ཁྲི་ཁ་ནས་ཡང་བཀའ་ཆོས་མང་དུ་གནང་བས།
སྐྱེ་འགྲོ་དཔག་ཏུ་མེད་པ་སྨིན་གྲོལ་གྱི་ལམ་དུ་བཀོད། གཟིམ་གུར་དུ་ནང་
རྟེན་རྣམས་མཇལ་སྐབས་རྟེན་ཁྲུས་ཀྱི་བུམ་ཆུས་རྗེ་དྲུང་སོགས་ཚོགས་པ་
གྲལ་ཤར་བརྒྱད་ཅུ་སྐོར་ལ་འཁྱོར་བ་རེ་ཐེམས་པ་བྱུང་། ཡང་སྐབས་ཤིག་ན་
སྐུ་མདུན་དུ། མདུང་རྩེ་བས། ཆོས་སྡེ་འདི་ལ་ཆོས་འཁོར་རྒྱ་ཆེར་བསྐོར་བ་
སོགས་མཛད་པ་ཁམས་ཆེན་འདི་འདྲ་གནང་བ་ཇི་ལྟར་ལགས་ཞུས་པས།
༧རིན་པོ་ཆེའི་བཀའ་ལས། ཁོ་རེ་ཚོ། ང་རང་གི་ཡུལ་དུ་སླེབས་པ་ཡིན། རྡོ་བ་
རྫི་བ་དང་། ལྕགས་ལ་མདུད་པ་སོགས་ཡ་མཚན་རྒྱུ་མེད། གྲུབ་རྟགས་བཟང་
པོ་གཅིག་བྱང་སེམས་རིན་པོ་ཆེས་འདིར་མཛད་ནས་འདུག །རྗེ་ཙོང་ཁ་པའི་
བུ་ཆེན་ ལ་ བྱང་ སེམས་ པ་ དེ་ཁམས་ཆེ་ བ་འདུག །འདིར་བདག་ ལ་ ཞལ་
གཟིགས་དང་ལུང་བསྟན་ཡང་མང་དུ་བྱུང་། ང་འདིར་འགྲོ་དང་འདིར་འདུག་
གི་ངེས་པ་གང་ཡང་མེད། ལས་དང་སྨོན་ལམ་གྱིས་གར་འཕེན་ཡིན། ད་རེས་
ངེད་རང་ཚོ་ལས་དང་རྟེན་འབྲེལ་འགྲིགས་པ་ཡིན་གསུངས། དགོན་པ་གཞུང་
དང་༑ རྗེ་དྲུང༌། བླ་མ། གནས་ཆེན་སོགས་སྤྱི་སྒེར་གྱིས་གསོལ་ཞབས་ ཀྱི་
བསྙེན་བཀུར་དཔག་མེད་ཕུལ། འདོད་ཆོས་བྱིན་རླབས་སོགས་ཆོས་བཀའ་
- 167 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
དཔག་མེད་བསྩལ། རྗེ་དྲུང་སོགས་ལའང་གནང་ཆ་མཛད། དགོན་པ་ལ་རྟེན་
སྐལ་དུ་གོས་བེར་དང་། སྣམ་སྦྱར་གནང་བ་གཙུག་ལག་ཁང་གི་ནང་རྟེན་དུ་
བཞུགས༑ ཁྱེད་རང་ཚོས་ང་ཡི་གྲྭ་ཚང་དང་ཁོ་ཡི་གྲྭ་ཚང་ཟེར་བའི་ཆགས་སྡང་
མ་བྱེད། གྲྭ་ས་འདི་ལ་ལེགས་པོ་ཅི་འོང་གྱིས། ཁྱད་པར་དུ་ལུས་ངག་ཡིད་
གསུམ་དགེ་སྦྱོར་གང་འཕེལ་མཛོད། ཅེས་གསུངས་ནས། བསྟན་པ་དང་འགྲོ་
བའི་དོན་རླབས་པོ་ཆེའི་བཀའ་དྲིན་བསྐྱངས་ཏེ་ཆུ་སྦྲུལ་ཧོར་ཟླ་བཅུ་པའི་ཚེས་
ཉེར་གསུམ་ལ་སྒར་ཆེན་བཏེགས་ནས་འདན་ཆོས་འཁོར་དགོན་དུ་གསེར་
ཞལ་ཁ་ལོ་བསྒྱུར། རྗེ་དྲུང་དང༌། བླ་མ་གནས་ཆེན་སོགས་ཀྱིས་ཕེབས་སྐྱེལ་
དང་མཇལ་ཕྱག་ཞུས། དེ་ནས་རིམ་གྱིས་སྐུ་འབུམ་དང་། བྱ་ཁྱུང་། རི་བོ་དན་
ཏིག །མཛོ་མོ་མཁར། བྱམས་པ་འབུམ་གླིང་སོགས་དགོན་ཡུལ་མང་པོར་
ཕེབས་ཤིང་བསྟན་འགྲོའི་དོན་དུ་སྐུ་ངལ་ལ་མ་འཛེམས་པར་ཆོས་ཀྱི་བདུད་རྩི་
ཟད་མི་ཤེས་པའི་ཕན་བདེའི་དགའ་སྟོན་འགྱེད། དགེ་འདུན་གྱི་སྡེ་མང་པོ་
ནོར་འཛིན་གྱི་རྒྱན་དུ་བཀོད། ཧོར་དང་སོག་གི་ཡུལ་གྲུ་ཀུན་ཏུ་རྗེ་རྒྱལ་བ་
གཉིས་པའི་བསྟན་པ་ཉིན་མོ་ལྟར་གསལ་བར་མཛད་དོ། །དེ་ནས་ཉིན་ཞིག་
ནགས་ཚལ་ཐོ་རེ་བ་ཡོད་པའི་རི་ཞིག་ན་ཕེབས་པ་ན། དགེ་སློང་ན་བཟའ་
ཧུལ་ལེ་བཞེས་པ་ཞིག་དང་ཕྱག་མཉམ་དུ་མཛད། གསུང་གླེང་མང་དུ་གནང་
སྟེ༑ དེ་ནས་དགེ་སློང་དེ་ནགས་གསེབ་ལ་ཡུད་ཀྱིས་བཞུད་སོང་བས། སྐུ་
འཁོར་རྣམས་ཀྱིས་བཀའ་འདྲི་ཞུས་པར། རྒྱལ་ལྷ་ཐོག་སྟེང་ནས་གྲུབ་ཆེན་
ཐར་པའི་རྒྱལ་མཚན། ཁོ་བོ་འགྲོ་ཁར་ཐུག་པ་ལ་བྱོན་པར་འདུག །ད་ནང་
- 168 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
གང་ནས་ཕེབས་ཞུས་པས། གཏོར་མ་ གྲོལ་ནས་འོང་ གསུངས་བྱུང་། ཁོང་
ཡང་ཡུན་རིང་བཞུགས་མདོག་མ་ཁ་གསུངས། ཅུང་ཞིག་སྙུང་བའི་ཚུལ་མཛད་
པར་མཆོག་དམན་ཀུན་གྱིས་གསོལ་བ་བཏབ་པའི་ངོར་སྐུ་མཚམས་གནང་
བའི་སྐབས། རྒྱལ་བ་ཙོང་ཁ་པས་བཏང་གནང་བའི་ཕོ་ཉ་ཡིན་ཟེར་བ་ཞིག་
འོངས་ཏེ། ཡི་གེ་ཞིག་ཕྱག་ཏུ་ཕུལ་བ་གཟིགས་པ་ན་རེ་ཞིག་དགའ་ལྡན་དུ་
ཤོག་ཟེར་བ་འདུག་གསུངས་ཏེ། མགོན་པོ་སྙིང་ཞུགས་ཀྱི་འཕོ་བའི་ཐུགས་
དམ་རྒྱུན་དུ་མཛད། སྙན་དྭངས་པ་དང་དབུས་གཙང་ གི་ གདན་འདྲེན་ པ་
རྣམས་ཀྱིས་ཡར་ཕེབས་དགོས་པའི་ཞུ་འབུལ་ནན་ཆེར་ཕུལ་བར་བརྟེན། རྗེ་
ཉིད་ཀྱང་ཡར་འབྱོན་པར་ཕྱོགས་པ་ན། ཧོར་ཆིན་གྱི་རྒྱལ་པོས་ཕོ་ཉ་མངགས་
ཏེ༑ མཐའ་འཁོབ་ཀྱི་ས་ཕལ་ཆེ་བའི་གདུལ་བྱའི་རེ་བ་སྐོང་བར་མཛད་ན།
ངེད་ཀྱི་ཡུལ་དུ་ཕེབས་དགོས་པའི་ཞུ་བ་ནན་གྱིས་ཕུལ་བས། ཀུན་མཁྱེན་
ཟས་གཙང་སྲས་པོ་གྱད་ཀྱི་ཡུལ་རྩྭ་ཅན་དུ་གཤེགས་པ་ལྟར་བཞུགས་སྒར་
བཏེགས༑ ཧོར་རྒྱལ་གྱི་ཕོ་བྲང་ཤང་ཏོ་ཞེས་པའི་ཤུལ་གྱི་སར་ཕྱག་ཕེབས།
རྒྱལ་བློན་དང་། སྐྱེ་བོ་རྣམས་ལ་དབང་ཆོས་ཀྱི་རེ་བ་བསྐངས། རྒྱལ་པོའི་
འབུལ་ཆེན་སྐབས་དངུལ་གྱི་ཁང་པ་ཀ་གཉིས་མ་ཙམ་དུ་བཞུགས་གདན་
བཀོད་པས། རེ་ཞིག་སྔས་པ་ཙམ་ཡིན་ཀྱང་འདོད་པ་དང་བསྟན་པས་ཆོག་
གསུངས་ཏེ་དངུལ་གདུང་གི་རྟེན་འབྲེལ་དུ་དགོངས། གསེར་དངུལ་གོས་དར་
རྟ་ ཁྲབ་ སོགས་ འབུལ་ ཆེན་ ཁྲིར་ བརྒལ་ བ་ ཕུལ། དེར་ དགེ་འདུན་ གྱི་ སྡེ་
བཙུགས་ནས་རབ་གནས་དང་སྨོན་ལམ་གནང་། ས་བྱ་ལོའི་ཟླ་བ་དང་པོའི་
- 169 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཇུག་ནས་སྙན་ཚུལ་བཞེས། རྒྱ་ནག་གོང་མ་རྒྱལ་པོའི་ཕོ་བྲང་དུ་ཕེབས་
དགོས་པའི་གདན་འདྲེན་གསེར་ཡིག་པ་འབྱོར། ཀྭན་ཏིང་ཀོ་ཐིའི་མཚན་དང་
ལས་ཀ་ཆེ་བ་འདི་རེས་བྱུང་བར་རྟེན་འབྲེལ་དུ་དགོངས་ནས་ཞལ་བཞེས་
མཛད༑ ནག་པ་ཟླ་བ་ནས་སྙུན་ལྕི་བའི་ཚུལ་བསྟན་ཏེ་གསུང་མགུར་གྱི་
མཐའ་མ་འགའ་ཟུང་གནང་སྟེ། ཀུན་ཏུ་རྒྱུ་རབ་བཟང་ ལྟར་ སྐུ་དངོས་ཀྱི་
གདུལ་བྱའི་ཐ་མ་རྫོགས་ཏེ་ནག་ཟླའི་ཉེར་དྲུག་གི་ཐོ་རངས་སྤྲུལ་སྐུ་རགས་
པའི་ཟ་མ་ཏོག་བཞག་སྟེ་ལོངས་སྤྱོད་རྫོགས་པའི་ཡེ་ཤེས་ཀྱི་སྐུ་ལོགས་སུ་ཕྱེ་
ནས་རྗེ་བཙུན་འཇམ་དཔལ་སྙིང་པོའི་དྲུང་དུ་གཤེགས་སོ། །གདུང་ཞུགས་ལ་
ཕུལ་བས་བདེ་མཆོག་དང་། སྤྱན་རས་གཟིགས་ཀྱི་སྐུ་མང་པོ་དང་། དབུ་ཐོད་
རིལ་པོ་ཕེབས། རིང་བསྲེལ་གྱི་ཕུང་པོར་གྱུར་པ་ཕྱོགས་ཐམས་ཅད་དུ་བཀྱེས་
པས་སོ་སོ་ནས་གདུང་རྟེན་མང་དུ་བཞེངས། ཆབ་མདོར་ཡང་ཤིང་ལུག་ཧོར་
ཟླ་གཉིས་པ་ནང་། དབུས་ནས་ཕྱག་མཛོད་སེངྒེ་སོག་ཡུལ་དུ་མཆོག་སྤྲུལ་
ཡོན་ཏན་རྒྱ་མཚོ་གདན་འདྲེན་སར་ཕེབས་པ་ཆབ་མདོར་འབྱོར་བྱུང་བར། རྗེ་
དྲུང་ འཕགས་ པ་ ལྷ་ ནས་ གཞིས་ལེན་འབུལ་ཞབས་ལེགས་པར་ཞུས་ཏེ།
༧སྐྱབས་མགོན་གོང་མའི་གདུང་སྐལ་ཞུས་སྨིན་བཞིན་གསེར་གདུང་རིན་པོ་
ཆེ་རྟེན་དང་བརྟེན་པ་གསར་བཞེངས་བྱས་པ་མེ་བྱ་ཧོར་ཟླ་བདུན་པའི་ཚེས་
གཅིག་ལ་ལྷག་གནས་དང་བཅས་པ་ལེགས་པར་གྲུབ་བོ།། ། ། བས་བ ་ ག་དང་
གསུང་རྩོམ་ནི། གསོལ་ འདེབས་ དང་། བསྟོད་ཚོགས། གསུང་ མགུར་
སོགས་མང་དུ་བཞུགས་ཤིང་གཙོ་བོ་ནི་བྱང་ཆུབ་ལམ་གྱི་རིམ་པའི་ཁྲིད་ཡིག་
- 170 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གསེར་གྱི་ཡང་ཞུན་ཞེས་བྱ་བ་བཞུགས་སོ།། ། ། དེ་བ་ན་
༧སྤྲུལ་པའི་སྐུ་ནི་སོག་པོ་ཨལ་ཐན་རྒྱལ་པོའི་རྒྱུད་ལས་འཁྲུངས་པ་
༧རྒྱལ་བ་ཡོན་ཏན་རྒྱ་མཚོ་མཆོག་དང༌། དེའི་སྤྲུལ་སྐུ་ཟ་ཧོར་གྱི་རིགས་ལས་
འཕྱོང་རྒྱས་སུ་སྐུ་འཁྲུངས་པ། མཁས་བྱའི་གནས་ཀུན་ལ་མཁྱེན་པའི་དཀྱིལ་
འཁོར་ཡོངས་སུ་རྫོགས་པའི་ཐམས་ཅད་མཁྱེན་པ་༧རྒྱལ་བའི་དབང་པོ་ངག་
དབང་བློ་བཟང་རྒྱ་མཚོ་ཞེས་གྲགས་པ་སྙན་པའི་བ་དན་སྲིད་རྩེར་བསྒྲེངས་
ཤིང་༑ སོག་གུ་ཤྲི་ཧན་བསྟན་འཛིན་ཆོས་ཀྱི་རྒྱལ་པོ་དང་། རྒྱ་ནག་གོང་མ་
ཤུན་ཙི་རྒྱལ་པོ་སོགས་འཛམ་གླིང་ཆེ་དགུ་ཀུན་གྱིས་གཙུག་གི་ནོར་བུས་
མཆོད་ཅིང་། བོད་ཆོལ་ཁ་གསུམ་གྱི་བདག་པོར་བཞེངས་ནས། གངས་ཅན་
ནོར་འཛིན་གྱི་ཁྱོན་ཀུན་ཆོས་སྲིད་གདུགས་དཀར་གཅིག་གིས་ཁྱབ་པར་
མཛད་པའི་སྐྱབས་མགོན་ལྔ་པ་ཆེན་པོ་མཆོག་དང་། དེའི་༧སྐུ་ཡི་ཕྲེང་བ་རིམ་
པར་བྱོན་པ་ནི། དེ་རྣམས་ཀྱི་མཛད་རྣམ་གྱི་ཡི་གེ་ཆེན་མོ་རྣམས་སུ་ཤེས་པར་
བྱའོ།། །
སྨྲས་པ། དཔག་མེད་བསྐལ་པར་ཚོགས་གཉིས་གོམས་པའི་འབྲས།།
དག་པའི་ཡེ་ཤེས་མཁའ་ལ་གཟུགས་སྐུའི་ཟླ།།
འགྲོ་མང་ཐ་དད་མོས་པའི་རྫིང་བུ་རུ། དཔར་ཁང་
གང་འདུལ་སྤྲུལ་པའི་གཟུགས་བརྙན་ཅིར་ཡང་འཆར།།
ਕਰਨ
ਲਈ ਲਾਲਚ
- 171-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གང་ཡང་འདི་ན་ཀུན་ཉོན་གྱིས།། ས།་ ་ ་ ག་པའི་ དབང་
རབ་བཅིངས་འགྲོ་རྣམས་ཀུན་མཁྱེན་སར།། ་་་ ་་་ ་དབང་
ཉིན ། འཁྲིད་པའི་ལམ་སྟོན་ཉི་མ་ནི། ན་དང་། ས་ག་ཟླ་བར་བྱ་བ་
ཞིང་གཞན་ཆུ་ལྷའི་ཕང་བར་ཉལ།། །དག་པ་རབ་འབྱམས་པ་
བ་ལས་ ་གནས་ནང་ ། ད་ལོ་ས་ཡ་ ༡་ལོ ༡)
བདག
བ སྐ ལ་བཟང་གཙུག་ཕུད་ཅན་ཡིད་མགུ་བྱེད་ཅིང་།། ཟླ་བ་བ་
ས ་ མ ཀ ཐར་པའི་ཡོན་ཏན་གློག་གི་རྒྱན་འཆང་བ།།
ཟབ་དང་རྒྱ་ཆེའི་ཆོས་ཀྱི་སྒྲ་བརྒྱ་པ།། བདག་ལ་
སྒྲ་མེད་དགུན་དུས་སྤྲིན་གྱི་བརྟུལ་ཞུགས་འཛིན།།
ਲ ਈ ਮਨ ਲਈ ਉਸ ਨੂੰ
ཉོན་མོངས་ལྟ་སོགས་སྙིགས་མ་ལྔའི།།
རང་མཚང་མུན་པའི་སྨག་ཆེན་ཁར།་་་འི། །བ་མ་ས་དང་
ཕན་བདེའི་དཔལ་ཡོན་དམ་པ་ཡི།།
ཆོས་ཀྱི་སྣང་བ་རབ་ཆུད་པས།། : ་ ་ ༌ ་ ་ ་
1 ། ་༌ ་ :: 79 2 1:|: 1: བསམ་
འགྲོ་རྣམས་སྲིད་རྩེའི་རྨོངས་ཆེན་གྱི།། ན་
གཉིད་རྨུག་སྟུག་པོས་རབ་ནོན་ཅིང་།། །
ལས་སྣང་འཁྲུལ་པའི་རྨི་ལམ་གྱི། །
གྲོང་དུ་རྣམ་གསུམ་དུ་ཁས་མནར།། མ་
-172-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དེའི་ཚེ་སྙིང་སྟོབས་འགྲན་བྲལ་དཔའ་བོ་ཁྱོད།།
རླབས་ཆེན་བརྩེ་དང་སྨོན་པས་རབ་བསྐུལ་ཏེ། །
རྒྱལ་སྲས་གཞན་གྱིས་དོར་བའི་བསྟན་འགྲོའི་ཁུར།།
རང་གི་ལྷག་བསམ་ཁྱོགས་ལ་ཅི་བདེར་བླངས།།
ཚད་མེད་ཡོན་ཏན་ཆུ་ཁུར་འཛིན་པའི་མགོན།།
མཁའ་གླིང་ལས་འོངས་མདོ་སྔགས་སྤྲིན་གྱི་བཅུད།།
མ་ལུས་ཅི་དགར་མྱོང་བའི་དགའ་སྟོན་གྱིས།། །།
གང་ཐུགས་པདྨའི་འདབ་མ་རབ་ཏུ་རྒྱས། །
ਮੈਂ ਮਨ ਨੂੰ ਮਿਸ ਮਨ ABP ਸਨ ਉਸਨ।
མགོན་ཁྱོད་དགྱེས་པའི་འཛུམ་ཞལ་ཉིན་མོར་བྱེད།།
ལྗོངས་འདིར་ཤར་ཚེ་སྐལ་བཟང་འགྲོ་བ་རྣམས།།
དགའ་དད་སྐྱོ་གསུམ་ཕན་ཚུན་འགྲན་བཞིན་དུ།།
ཉི་ཟེར་འཐུང་བའི་པདྨའི་ཚལ་བཞིན་རྒྱས། །
བ བ 1:|:
གངས་ཅན་མཁས་མང་རལ་པའི་ཅོད་པན་གྱིས།།
གང་གི་ཞབས་སེན་རེག་པའི་རྡུལ་དག་ཀྱང་།།
མཆོད་འོས་འཛིན་པ་ཁྱོད་ཀྱིས་འཇིག་རྟེན་འདིར།།
སྐལ་བཟང་བགྱིས་པའི་མཐའ་ནི་སུ་ཡིས་དཔོག།
173-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ནོར་འཛིན་ཁྱོན་དུ་གནས་ལྔ་རིག་པའི་མགོན།།
མཁའ་ལ་རྒྱུ་སྐར་བཞིན་དུ་རབ་བཀྲ་ཡང་།། དག་
ཡོན་ཏན་ཡོངས་སུ་རྫོགས་པའི་དཔལ་མངའ་བ།།
ཁྱོད་ནི་ཉ་རྒྱས་ཟླ་བ་བཞིན་དུ་གསལ། །
ਸਤ ਸਿਮ ਸਸਸਸ ਸ ਸ ਲਿਸਟਲ
ལུས་སྐྱེས་ཕྲ་མོའི་བུ་ག་དབྱིག་འཛིན་མར།། ། །
གསང་གསུམ་མཛད་པའི་རྐང་འཐུང་འཁྲིགས་པ་ལ།།
སྨིན་གྲོལ་དཔལ་གྱི་མེ་ཏོག་རབ་བཀྲ་བའི།། ཀ་
ངོ་མཚར་འཕྲུལ་ལ་རྒྱལ་བའི་སྲས་རྣམས་གཡེང་།།
1951 ད་ ཀྱི་
ཚད་མེད་ཡོན་ཏན་ལྷ་ཡི་བདུད་རྩིའི་ཆུས།། ས་
རྣམ་དཔྱོད་འཛུམ་པའི་བཞིན་རས་རབ་བཀྲུས་པའི།།
དགེ་ལེགས་ལང་ཚོས་དྲེགས་པའི་གཞོན་ནུ་ཁྱོད།།
མཐོང་ཚེ་དང་བའི་མཛེས་མ་རང་དབང་ཅི།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།
17 ਸੰਤ
1:|:
ਸਮਾਜ ਦੀ ਈਸਟਰੋਲ
་མ་ ་ ་ ་ ་ ་ ༌
-174 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཟླ་ ། དག་པས་འབད་་་་་་་་་་
༧རྒྱལ་བ་འཕགས་པ་ལྷའི་སྐུ་ཕྲེང་རིམ་པར་བཀོད་པ། པཎ།
ਅਸਮਾਨ ਸ਼ਹਿਰ ਨੂੰ ਹਲ ਕਰਨ
སྔོན་ཚེ་འཁོར་བ་འཇིག་དང་ཨིནྡྲ་བོ་དྷི་ཨཱརྱ་དེ་བའི་ཞབས། །གང་ལ་
སྙིགས་མ་ལས་ཀྱང་ཆེར་སྙིགས་དམུ་རྒོད་གདུལ་དཀའི་འགྲོ་བ་འདུལ་བའི་ཕྱིར།།
ད་ལྟ་འཕགས་པའི་སྐྱེ་འཕྲེང་ཚར་དུ་དངར་བའི་རྣམ་པར་རོལ་མཛད་པའི། །
ཕྱག་ན་པདྨོའི་རྣམ་འཕྲུལ་གང་དེར་འདུད་དོ་རྣམ་ཀུན་དགེ་ལེགས་མཛོད། །
ਭੂਆ ( ) ਸ ਸ ਸ ਸ ਸ ਸ ਸ ਸ ਸ ਸ 1721
གདན་རབས་བཅུ་བཞི་པ༧རྒྱལ་བ་འཕགས་པ་ལྷའི་ ༧་སྐུ་ཕྲེང་གསུམ་པ་
ཞལ་སྔ་རིན་པོ་ཆེ་༧འཕགས་པ་མཐོང་བ་དོན་ལྡན་ཡིན་ཞིང་། ༧སྐུ་ཕྲེང་དང་
པོ་དང་གཉིས་པ་ནི། ཆབ་མདོའི་མཁན་ཁྲིར་དངོས་སུ་མ་ཕེབས་པས་གདན་
རབས་སུ་བགྲང་སྲོལ་མེད་ཀྱང་། འཕགས་ཆེན་ཕྱག་ན་པདྨོ་ནི་ཕྱོགས་འདིའི་
འགྲོ་བ་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་ཡིན་ཞིང་། དགོན་སྡེ་
འདི་ཉིད་བདག་གིར་བཞེས་ནས་འཛིན་སྐྱོང་སྤེལ་གསུམ་གྱི་བྱ་བ་སོགས་
ལུགས་གཉིས་གང་ཐད་ནས་མཛད་རླབས་མཆོག་ཏུ་ཆེ་བས། དེའི་རྣམ་ཐར་
བརྗོད་པ་འོས་སུ་ཆེ་ཞིང་། དེ་ཡང་༧སྐུ་ཕྲེང་གི་རིམ་པ་ལྟར་བཀོད་ན་འཇུག་
པ་བདེ་བས་དེ་བཞིན་དུ་དགོད་པར་བྱའོ།། དང་པ་ དེ ་ ཁག་
དེ་ཡང་ཇི་སྐད་དུ་རྒྱུད་བླ་མ་ལས། ཇི་ལྟར་ཚངས་པ་ཚངས་པ་ཡི།། གནས་
ནས་འཕོ་བ་མེད་བཞིན་དུ། །ལྷ་ཡི་གནས་ནི་ཐམས་ཅད་དུ། །སྣང་བ་འབད་
-175-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མེད་སྟོན་པ་ལྟར། །དེ་བཞིན་ཐུབ་པ་ཆོས་སྐུ་ལས། །བསྐྱོད་པ་མེད་པར་
ཁམས་ཀུན་ཏུ། །སྐལ་ལྡན་རྣམས་ལ་འབད་མེད་པར། །སྤྲུལ་པ་དག་གིས་
སྟོན་ པར་མཛད། །ཅེས་ གསུངས་ པ་ ལྟར། ཕྱོགས་ བཅུའི་རྒྱལ་བ་ཀུན་ གྱི་
བརྩེ་ཆེན་ཐུགས་རྗེའི་རང་གཟུགས་མགོན་པོ་སྤྱན་རས་གཟིགས་དབང་ཕྱུག་
དེ་ཉིད་ཆོས་ཀྱི་སྐུ་ལས་ནམ་ཡང་གཡོ་བ་མེད་བཞིན་དུ་གང་འདུལ་སྤྲུལ་པའི་
རོལ་གར་མཐའ་ཀླས་པ་ཞིང་ཁམས་རྒྱ་མཚོའི་རྡུལ་སྙེད་འགྱེད་ཅིང་། བ་
སྤུའི་ཁུང་བུ་རེར་ཡང་ཞིང་ཁམས་རྒྱ་མཚོའི་བཀོད་པ་སྟོན་པ་ལས། སྔོན་རྒྱ་
གར་འཕགས་པའི་ཡུལ་དུ་རྣམ་འདྲེན་འཁོར་བ་འཇིག་དང་། རྒྱལ་བོ་ཨིནྡྲ་
བོ་དྷི། ཨཱརྱ་དེ་བ་སོགས་སྐུ་ཡི་རྣམ་པ་དཔག་ཏུ་མེད་པས་འགྲོ་བའི་དོན་
མཛད་ཅིང་། ཁ་བའི་ས་འཛིན་ཚར་དུ་དངར་བས་མཛེས་པར་བསྐོར་བའི་
ཡུལ་ལྗོངས་འདིར་ཡང་རྒྱལ་བློན་པཎ་གྲུབ་ལ་སོགས་པའི་སྐུ་ཡི་བཀོད་པ་
གྲངས་མེད་པས་བསྟན་འགྲོར་སྨན་པའི་རླབས་ཆེན་འཕྲིན་ལས་ཀྱི་འཇུག་པ་
མཁའ་ཁྱབ་ཏུ་སྤྲོས་པ་མ་ཟད། མདོ་ཁམས་ནོར་འཛིན་གྱི་ས་ཡི་ཐིག་ལེར་
སྙིགས་མ་ལས་ཀྱང་ཆེར་སྙིགས་གདུལ་དཀའ་བའི་འགྲོ་བ་རྣམས་ཀྱི་དོན་དུ་
འཕགས་ཆེན་ཕྱག་ན་པདྨོའི་སྐུ་ཡི་ཕྲེང་བ་ངོ་མཚར་རྨད་དུ་བྱུང་བ་ཟམ་མི་
ཆད་པར་བྱོན་པ་རྣམས་ཀྱི་རྣམ་པར་རོལ་ཏེ། ཕྱོགས་འདིའི་ཆོས་སྲིད་ཀྱི་བྱ་
བ་རླབས་པོ་ཆེ་ཡོད་དགུ་ལ་གང་ཕན་ལེགས་མཛད་ཀྱི་སྒོ་རང་གྲོལ་དུ་སོང་
བའི་གསང་བ་བསམ་གྱིས་མི་ཁྱབ་པའི་རྣམ་པར་ཐར་པ་མཐའ་དག་པ་ནི།
ཇི་སྐད་དུ་དབུ་མ་ལ་འཇུག་པ་ལས། ནམ་མཁའ་མེད་པས་འདབ་ཆགས་ ར
-176-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ལྡོག་པར་མི་འགྱུར་གྱི། །འདི་ནི་རང་མཐུ་ཟད་པས་ ལྡོག་པར་འགྱུར་དེ་
བཞིན༑ སློབ་མ་དང་བཅས་སངས་རྒྱས་སྲས་རྣམས་སངས་རྒྱས་ཀྱི། །ཡོན་
ཏན་མཁའ་ ལྟར་མཐའ་ ཡས་ མ་ བརྗོད་ ལྡོག་ པར་ འགྱུར། །ཞེས་དང་། རྗེ་
བདག་ཉིད་ཆེན་པོས་ཀྱང་། མཁའ་ལྡིང་དབང་པོས་མཁའ་ལ་བགྲོད་བགྲོད་
ནས༑ ༑ནམ་ཞིག་རང་ སྟོབས་ བྲི་བས་ ལྡོག་འགྱུར་གྱི། །ནམ་མཁའ་ཟད་
པས་ལྡོག་པར་མི་འགྱུར་བཞིན། །ཁྱོད་ཀྱི་ཡོན་ཏན་བརྗོད་པའང་དེ་ལྟར་
ལགས། །ཞེས་ གསུངས་ པ་ ལྟར། སར་ གནས་ ཀྱི་ སེམས་ དཔའ་ ཆེན་ པོ་
རྣམས་ཀྱིས་ཇི་ལྟ་བ་བཞིན་བརྗོད་པར་མི་ནུས་ན། བྱིས་པའི་ཡང་བྱིས་པ་
བདག་འདྲ་བས་ནམ་མཁའི་ཁྱོན་ལ་མཛུབ་མོས་ཚད་འཇལ་བ་ལྟར་བརྗོད་
པར་ག་ལ་ནུས། ། མ་ ལ ་ ་ ་ ་ ་
འོན་ཀྱང་གདུལ་བྱ་ཐུན་མོང་བའི་སྣང་ངོར་མཐོང་ཐོས་ཀྱི་ཡུལ་དུ་གྱུར་པ་ཆེ་
ལོང་ཙམ་ཞིག་འགོད་པ་ནི། ། དེ ་དག་
དེ་ ཡང་ ཇི་ སྐད་ དུ། བཀའ་ གདམས་ གླེགས་ བམ་ ལས། ཤར་ རྡོ་ རྗེ་
གདན་གྱི་བྱང་ཕྱོགས་ན། །གནས་པུར་རྒྱལ་བོད་ཅེས་བྱ་བ་ཡོད། །ཅེས་པ་
ནས༑ ཀྱེ་གངས་རིའི་མགོན་པོ་སྤྱན་རས་གཟིགས། །གནས་དེ་ན་ཁྱོད་ཀྱི་
ཞིང་ཁམས་ཡོད། །ཞིང་དེ་ན་ཁྱོད་ཀྱི་གདུལ་བྱ་ཡོད། །ཅེས་སོགས་ཀྱིས་སྤྱི་
དང་བྱེ་བྲག་མང་དུ་ལུང་བསྟན་པ་ལྟར། ཡུལ་གངས་ཅན་གྱི་ལྗོངས་འདིར་
འཕགས་མཆོག་སྤྱན་རས་གཟིགས་ཀྱིས་ལྷག་པར་བརྩེ་བའི་གདུལ་ཞིང་
ཕྱག་མཚན་དུ་བཞེས་ཏེ། རྒྱལ་བློན་ལོ་པཎ་བྱང་སེམས་སོགས་ཀྱི་རྣམ་པར་
- 177-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྤྲུལ་པ་དང་། འབྲོམ་སྟོན་པ་རྒྱལ་བའི་འབྱུང་གནས་ནས་༧སྐྱབས་མགོན་
༧རྒྱལ་དབང་ཐམས་ཅད་མཁྱེན་པ་༧སྐུ་ཕྲེང་རིམ་བྱོན་གྱིས་གཙོས་པའི་
བསྟན་ འཛིན་ གྱི་ བདག་ ཉིད་ཆེན་པོ་ནམ་མཁའི་རྒྱུ་སྐར་ གྱི་གྲངས་དང་
མཚུངས་པར་བྱོན་པ་རྣམས་ཀྱིས་ལུས་ཅན་རྣམས་ཕན་བདེའི་དཔལ་ལ་
བཀོད་པའི་ཚུལ་ནི་ངོ་མཚར་བའི་རྒྱལ་རབས་དང་། ཆོས་འབྱུང་། བླ་མ་སོ་
སོའི་རྣམ་ཐར་གྱི་ཡི་གེ་རྣམས་སུ་གསལ་བ་ལྟར་ལ། འདིར་སྐབས་སུ་བབས་
པ་ ༧རྒྱལ་བ་འཕགས་པ་ལྷའི་རྣམ་པར་ཐར་པ་ལས། སྐུའི་སྐྱེ་བ་སྔ་མའི་
འཁྲུངས་རབས་འགའ་ཞིག་དམ་པ་གོང་མ་རྣམས་ཀྱི་གསུང་ལྟར་བཀོད་པ་
ནི༑ ༧པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་ཀྱིས་མཛད་པའི་
འཕགས་ པ་ ལྷའི་ འཁྲུངས་ རབས་གསོལ་འདེབས་ལས། སྐལ་བཟང་དང་
པོའི་སངས་རྒྱས་འཁོར་བ་འཇིག །ཨིནྡྲ་བོ་དྷི་ ཨཱརྱ་དེ་བའི་ཞབས། །འགྲོ་
བའི་མགོན་པོ་རྡོ་རྗེ་རྒྱལ་པོ་སོགས། །ངོ་མཚར་སྐྱེས་རབས་ལྡན་ལ་གསོལ་
བ་འདེབས། །ཞེས་དང་། གྲུབ་དབང་ཀློང་རྡོལ་བླ་མ་ངག་དབང་བློ་བཟང་
གི་གསུང་ལས། ཆབ་མདོ་འཕགས་པ་ལྷའི་སྐུ་ཕྲེང་ནི། འཕགས་ པ་ སྤྱན་
རས་གཟིགས། སྲས་སྒྲ་གཅན་འཛིན། རྒྱལ་བ་བྱམས་པའི་སྤྱན་སྔར་སེམས་
དཔའ་བཟང་སྐྱོང་བ། སློབ་དཔོན་ཨཱརྱ་དེ་བ། རྒྱལ་པོ་ཨིནྡྲ་བོ་དྷི། རྒྱལ་པོ་
སྲོང་བཙན་སྒམ་པོ། ལོ་ཙཱ་བ་སྐ་བ་དཔལ་བརྩེགས། ཁ་ཆེ་པཎ་ཆེན། ཕག་
གྲུ་རྡོ་རྗེ་རྒྱལ་པོ། གྲུབ་ཆེན་མི་ཏྲ་ཛོ་ཀི །ལྷ་ཡི་བུ་རབ་སྣང་རྒྱལ་པོ། ཀུ་ཅོར་
རྟོགས་ལྡན་པའི་སྲས་འཕགས་པ་ལྷ། ཞེས་སོགས་བསྟན་པའི་མགོན་པོའི་
- 178 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བར་འཁོད་འདུག་ཅིང་། དེ་མོ་སྐུ་ཐོག་དང་པོ་རྒྱལ་ཚབ་དཀོན་མཆོག་འབྱུང་
གནས་ཀྱིས་མཛད་པའི་རྣམ་ཐར་ཆེན་མོ་ལས་ཀྱང་། ཨིནྡྲ་བོ་དྷི་ནི། ལྭ་བ་
པའམ་ཨིནྡྲ་བོ་ཏི་ཞེས་ཡེ་ཤེས་གྲུབ་པ་རྩོམ་མཁན་དེ་ཡིན་པར་གསུངས། །
སློབ་དཔོན་ཆེན་པོ་པདྨས་ལུང་བསྟན་པ་ལས། སྤྱན་རས་གཟིགས་དབང་
འཕགས་པའི་མཚན། །འབྱུང་བའི་རྟགས་སུ་ལུག་ལོ་ལ། །གླང་མཇུག་བྲག་
ལ་ཡིག་དྲུག་འབྱོན། །ཞེས་དང་། ད་ལྟའི་སྐ་བ་དཔལ་བརྩེགས་འདི། །མ་
འོངས་དུས་ཀྱི་ཐ་མ་ལ། །རྣོ་ཞེས་བྱ་བའི་ས་ཕྱོགས་སུ། །འཕགས་པའི་མིང་
ཅན་ལུག་ལོ་པ། །འཁོར་ནི་ལྔ་བརྒྱ་ཆེར་ལྷག་ཅིང་། །མཐའ་འཁོབ་སྒྲོན་མེ་
བྱེད་པར་འགྱུར། །སྙན་བརྒྱུད་ཆོས་ཀྱི་བདག་པོ་སྟེ། །ཟབ་མོ་ཆོས་ཀྱི་གཏེར་
ཁ་འབྱེད། ཁམས་ པ་ འདུལ་ཞིང་བྱམས་ པ་ བཞེངས། །སྦྱིན་པ་ སྨོན་ ལམ་
ཕྱོགས་མེད་འདེབས། །ཞེས་སྐུའི་སྐྱེ་བ་སྔ་ཕྱི་དང་འཁྲུངས་སའི་ཡུལ་དང་།
དུས་དང་། རྟགས་མཚན་དང་། གདུལ་བྱ་དང་། མཛད་རྣམ་གཙོ་བོ་རྣམས་
གསལ་བར་ལུང་བསྟན་པ་རྣམས་ཇི་ལྟར་བྱུང་བ་འོག་ཏུ་གསལ་ལོ།། །།
དཔལ་ཕག་མོ་གྲུ་པ་སྐུ་ཡི་བཀོད་པ་བསྡུ་བར་ཉེ་བ་ན། མཐའ་བཞི་བླ་
མ་བསོད་ནམས་རྒྱལ་མཚན་གྱིས། རིན་པོ་ཆེ་ཉིད་གང་དུ་སྐྱེ་བ་བཞེས་པ་
ལུང་བསྟན་པར་ཞུས་པས། རྟེན་འབྲེལ་ཡོད་པས་ཁྱོད་ལ་ཟློ་གསུངས་ནས།
སྔོན་ཕག་མོ་གྲུ་པ་ཁོང་སྤྲེའུའི་སྐྱེ་བ་བཞེས་སྐབས་ཁྱེད་ཀྱང་དེར་སྤྲེའུར་གྱུར་
པ་དེས། ང་ལ་ཤིང་ཏོག་ཕུལ་བས། དེའི་རྟེན་འབྲེལ་གྱིས་ད་རེས་བླ་སློབ་ཏུ་
གྱུར་ཚུལ་དང་། བསྐལ་པ་སྙིགས་མ་ལྔ་བདོ་བའི་དུས་སུ་བྱང་ཆུབ་སེམས་
- 179 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དཔའ་ཐུགས་ཀྱི་རྡོ་རྗེ་དྲི་མེད་ཅེས་བྱ་བར་འགྱུར་ནས། གདུལ་བྱ་སྣོད་ལྡན་
ལ་གསང་སྔགས་འབའ་ཞིག་གིས་དོན་མཛད། དེར་ཞིང་སྦྱོང་བ་དང་། དག་
པའི་ སྨོན་ལམ་འདེབས། དེར་ ལམ་ སྣ་ རྫོགས་ པར་ ཟིན་ པ་ གདའ། ཞེས་
གསུངས་ པ་ལྟར། ཞལ་ཆེམས་ ལས་ ཀྱང་། ཐུགས་ ཀྱི་རྡོ་རྗེ་མཁའ་བཞིན་
རབ་བརྟན་ཤོག །ཅེས་གསུངས་པའི་ཐུགས་ཀྱི་རྡོ་རྗེ་ཞེས་པ་གསང་མཚན་
བདེ་ཆེན་རྡོ་རྗེ་ཞེས་པ་དང་དོན་མཚུངས་ཤིང་། དྲི་མེད་ནི་མར་པའི་མགུར་
ལས༑ དཔལ་དྲི་མ་མེད་པའི་ཞིང་ཁམས་སུ། །ཞེས་པ་རྒྱ་གར་འཕགས་པའི་
ཞིང་ཁམས་སུ་ཞེས་པ་དང་དོན་འདྲ་བས། དྲི་མེད་ཅེས་པས་འཕགས་པ་
ཞེས་པའི་མཚན་ཟུར་བསྟན་པས། འཕགས་པ་ལྷ་བདེ་ཆེན་རྡོ་རྗེ་ཞེས་པའི་
མཚན་ དང༌། རྟེན་ འབྲེལ་ ཡོད་ ཅེས་ པའང་། མཐའ་ བཞིའི་ བླ་ མ་ བསོད་
ནམས་རྒྱལ་མཚན་དེ་ཀུ་ཅོར་བར་འགྱུར་ནས་ཡབ་སྲས་སུ་འབྱུང་བར་ལུང་
བསྟན་པ་དང་། བར་དེར་སུམ་ཅུ་རྩ་གསུམ་ན་ལྷའི་བུ་རབ་སྣང་རྒྱལ་པོར་སྐྱེ་
བ་བཞེས་ནས་ལྷ་རྣམས་ལ་ཆོས་བསྟན་ཅིང་། དེ་ནས་བརྒྱ་བྱིན་གྱི་གཉའ་
བར་གདན་དྲངས་ནས་ཡུམ་གྱི་ལྷུམས་སུ་ཞུགས་ཏེ་འཕགས་པ་ལྷར་སྐྱེ་བ་
བཞེས་ཚུལ་རྣམ་ཐར་ལས་བྱུང་ངོ༌།། ལ ག ་ པ་ དང་ །
ཇི་སྐད་དུ། རྣམ་འགྲེལ་ལས། གནས་གསུམ་པར་ནི་འཕོས་པ་ན། ལུང་
འདྲེན་པ་ནི་མཁས་པའི་ལུགས། ཞེས་གསུངས་པ་ལྟར། གཞལ་བྱའི་གནས་
མཐའ་དག་ལ་ལྐོག་ཏུ་མ་གྱུར་པའི་ཡེ་ཤེས་ཀྱི་གཟིགས་པ་མངའ་བའི་སྐྱེས་
བུ་དམ་པ་རྣམས་ཀྱི་ལུང་ཚད་མ་ཉིད་ལ་བརྟེན་ནས་མགོན་པོ་འདི་ཉིད་ཀྱི་
- 180 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
འཁྲུངས་རབས་རྣམས་གྲངས་འདྲེན་གྱི་ཚུལ་དུ་སླར་ཡང་ཚིགས་སུ་བཅད་
པའི་དབྱངས་ཀྱིས་བསྙད་པ་ནི། མེད་པའི་
དོན་དམ་ཆོས་སྐུའི་དགའ་མར་རྟག་རོལ་བའི།།
རྒྱལ་བའི་བརྩེ་ཆེན་བསྡུས་པ་སྙིང་རྗེའི་ལྷ། །
གང་འདུལ་ཐབས་ཀྱིས་སྤྲུལ་པའི་རོལ་གར་ནི།།
འཇིག་རྟེན་འདི་ན་སྒྱུ་མ་བཞིན་དུ་སྣང༌།། གོ་
སྒྲིབ་བྲལ་ཆོས་སྐུའི་དབྱིངས་ལས་གཟུགས་ཀྱི་སྐུ།།
བཅུ་གཉིས་མཛད་པའི་འགྲོས་ཀྱི་འགྲོ་བ་ཡི།།
ཁམས་དང་མོས་པའི་ལྷ་ཡི་རྫིང་རིང་ངོས།།
ཤར་བ་མཚན་དཔེའི་ལུས་ཅན་འཁོར་བ་འཇིག།
ཐུབ་དབང་ཆོས་ཀྱི་རྒྱལ་པོའི་སྲས་སུ་འཁྲུངས།།
ཉོན་མོངས་བདུད་སྡེ་བཅོམ་པ་སྒྲ་གཅན་འཛིན།།
ཁྱོད་ནི་ཐུབ་པའི་འཁོར་ཚོགས་རྒྱ་མཚོའི་དབུས།།
བསླབ་ལ་གུས་པ་རྣམས་ཀྱི་མཆོག་ཏུ་གྱུར།། །།
- 181 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ས་བྱང་ཆུབ་སེམས་ཀྱི་དཀྱིལ་འཁོར་ཡོངས་རྫོགས་ཤིང་།། །།
ཀུན་བཟང་སྤྱོད་པའི་རི་དྭགས་མཚན་མས་མཛེས།། ནང་ལ་
ཐུབ་བསྟན་ཀུན་སྐྱོང་བའི་ཟླ་བ་ཁྱོད།། བདག་བདེ །
དགའ་ལྡན་ཆོས་ཀྱི་མདུན་ས་མཛེས་པའི་རྒྱན།། བར་
| ਸਮਰ ਖਪ 150 ਲਈ ਮਿਸ਼ਨ ਨੂੰ ਨਕਲ
རྣམ་བཞི་རྒྱུད་སྡེ་རྒྱ་མཚོའི་ཕ་རོལ་སོན།།
ས ་
རིམ་ལྔའི་ལམ་གྱི་མཛོད་ལ་དབང་བསྒྱུར་བ།།
གྲུབ་པ་མཆོག་བརྙེས་ཨིནྡྲ་བོ་དྷི་ཞེས། །
1:| ཁྱོད་ནི་རིག་འཛིན་དཔའ་བོའི་མཚན་གྱིས་བརྒྱན།། །
1:|ཀྱི ང : ད །
།
ཚད་མེད་ཚོགས་གཉིས་ཆུ་གཏེར་བསྲུབས་ལས་བྱུང་།།
ཀླུ་སྒྲུབ་ལུགས་ཀྱི་ཀུན་སྐྱོང་བའི་གཉེན།།
ཨཱརྱ་དེ་བ་གཉིས་སྐྱེས་རྒྱལ་པོ་ཁྱོད།།
འཕགས་ཡུལ་མཁས་པའི་བདེ་འབྱུང་གཙུག་ན་མཛེས།།
གྲུ་འཛིན་བདག་པོ་ཕྱག་ན་པདྨོའི་མཚན།། དར ་
ཆོས་རྒྱལ་སྲོང་བཙན་ཞེས་གྲགས་རྨད་པོ་ཆེ།།
ཁྱོད་ནི་འགྲོ་བའི་ལེགས་བྱས་ཕོ་ཉ་ཡིས།།
གངས་ལྗོངས་མངའ་འབངས་བདེ་བའི་མ་མར་བསུས།།
- 182 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
1
ད་ལ
མཚོ་སྐྱེས་རྡོ་རྗེའི་ཞལ་བཟང་མ་དྲོས་ལས།།
འོངས་པའི་རྫོགས་པ་ཆེན་པོའི་ཉལ་འགྲོའི་རྒྱུན།།
མ་ལུས་གསོལ་བ་སྐྱ་བ་དཔལ་བརྩེགས་ཁྱོད།།
གསང་སྔགས་སྔ་འགྱུར་བསྟན་པའི་བདག་པོར་བཞེངས།།
ཁ་ཆེའི་ཡུལ་འཁྲུངས་མཁས་པའི་ཕ་རོལ་སོན།།
མདོ་སྔགས་བསྟན་ལ་དབང་བསྒྱུར་ཤཱཀྱ་ཤི། །
གངས་རིའི་དོ་ཤལ་མཛེས་པའི་ཡུལ་ལྗོངས་འདིར།།
ཁྱོད་ཀྱི་འཕྲིན་ལས་སྣང་བས་ཁྱབ་པར་བྱས།།
རབ་འབྱམས་རྒྱུད་སྡེ་རྒྱ་མཚོར་དབང་བསྒྱུར་ཞིང་།།
རྡོ་རྗེ་ཐེག་པའི་ལམ་བཟང་རྒྱས་མཛད་པ།།
གྲུབ་པའི་སར་གཤེགས་ཆོས་ཀྱི་རྒྱལ་པོ་ཁྱོད།།
བཀའ་བརྒྱུད་བསྟན་འཛིན་ཡོངས་ཀྱི་བླ་ན་འཕགས།།
སྐལ་བཟང་དགའ་ལྡན་ལྷ་བུ་གྲངས་མེད་ལ།།
བདེན་བཞིའི་བླང་དོར་གནས་ཀུན་རབ་གསལ་བའི།།
། སྣང་བ་སྦྱིན་མཛད་འོད་ལྡན་རྒྱལ་པོ་ཁྱོད།།
རིང་མིན་ཞིང་འདིར་འགྲོ་བའི་དཔལ་དུ་འཆར།།
- 183-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྤྱན་རས་གཟིགས་དབང་རྒྱལ་སྲས་ཚུལ་བཟུང་ནས།།
རྫུ་འཕྲུལ་སྟོབས་ཀྱིས་འགྲོ་བ་འདྲེན་མཛད་པ།།
རྣལ་འབྱོར་དབང་ཕྱུག་མི་ཏྲ་ཛོ་ཀི་དེས།།
ཆོས་མཆོག་གངས་ལྗོངས་འགྲོ་ལ་སྐྱེས་སུ་བྱིན།།
ཐུབ་བསྟན་འོད་ཀྱིས་བཏང་བའི་ཡུལ་ལྗོངས་འདིར།།
ཡོངས་རྫོགས་ལུང་རྟོགས་བསྟན་པའི་སྲིད་མིག་བརྒྱ།།
འདྲེན་མཛད་ཁྱབ་བདག་བདེ་ཆེན་རྡོ་རྗེ་ཡི།།
བཀའ་དྲིན་ཆ་རེའང་ས་ཡི་ཐེག་ནུས་མིན།།
མདོ་ཁམས་མཁའ་ལ་འཕགས་པ་སངས་རྒྱས་ཞེས།།
རྒྱལ་བསྟན་པད་ཚལ་སྐྱོང་བའི་ཉིན་བྱེད་ཁྱོད།།
ཤར་ཚེ་འཕྲིན་ལས་འོད་ཀྱིས་ནོར་འཛིན་ཁྱོན།།
ཁྱབ་པའི་གྲགས་སྙན་འོག་མིན་བར་དུ་ལྡིར།།
གསང་མཐའི་ཟབ་གནད་མཐོང་བའི་སྤྱན་མངའ་ཞིང་།།
དོན་དམ་སྤྲོས་བྲལ་དབྱིངས་དང་མཉམ་སྦྱོར་བའི།།
བདེ་ཆེན་ལང་ཚོ་འབར་བའི་ཐུགས་ལྡན་ཁྱོད།།
ཟུང་འཇུག་རྒྱལ་བའི་སྲས་ལ་མངར་དབང་བསྒྱུར།།
- 184 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དམ་ཆོས་འཛིན་པའི་སྨོན་ལམ་མཐུ་གྲུབ་པས།།
ཞིང་འདིར་བསྟན་པ་འཛིན་དང་སྤེལ་བ་ལ།།
འགྲན་ཟླ་བྲལ་བ་འཕགས་པའི་མཚན་ཅན་ཁྱོད།།
ཆོས་ཀྱི་རྒྱལ་པོ་ཞེས་གྲགས་དོན་དང་མཐུན།།
རྒྱལ་དང་རྒྱལ་བའི་སྲས་ཀྱི་རྣམ་ཐར་ཀུན།། །
གཞན་ཕན་ལྷག་བསམ་ཁྱོགས་ལ་ཉེར་བླངས་ནས།།
སྤྱོད་པ་རྒྱ་མཚོའི་མཐར་སོན་མགོན་ཁྱོད་ཀྱི།།
མཛད་བཟང་ཉི་ཟླའི་བགྲོད་པ་མཐའ་མི་དཔོག །
ཐུབ་བསྟན་ཡང་སྙིང་བློ་བཟང་རྒྱལ་བ་ཡི། །
རིང་ལུགས་འཆད་རྩོད་རྩོམ་པའི་མཛད་བཟང་གིས།།
རྒྱ་མཚོའི་གོས་ཅན་ཕྱོགས་མཐར་རྒྱས་མཛད་པ།།
ཁྱོད་ཀྱི་འཕྲིན་ལས་ད་དུང་རྫོགས་ཡོད་མིན།།
མཁྱེན་བརྩེ་ནུས་པའི་ཡོན་ཏན་ལྷུན་རྫོགས་ཤིང་།།
:་ འཇིགས་མེད་གསང་གསུམ་བཀོད་པའི་རྣམ་འཕྲུལ་གྱིས།།
རྒྱལ་བསྟན་འཛིན་པའི་དབུས་ན་ལྷམ་མེ་བ།།
ཁྱོད་ནི་འགྲོ་བའི་མགོན་པོ་གཅིག་པུ་ཉིད།། །
- 185 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྔོན་བྱོན་སྐྱེས་མཆོག་དུ་མས་ལེགས་བསྐྲུན་པའི། །
ཐུབ་བསྟན་པདྨའི་ཚལ་ཆེན་སྐྱོང་བ་ལ།། །།
ཁྱོད་ནི་དམ་པའི་ཉི་མ་ཆེན་པོ་ཞེས།།
བསྔགས་བརྗོད་མེ་ཏོག་སིལ་མ་ཕྱོགས་བཅུར་འཐོར།།
མ་ལུས་འགྲོ་བའི་ལེགས་བྱས་བ་གམ་རྩེར།། །།
བློ་བཟང་བསྟན་པའི་རྒྱལ་མཚན་སྒྲེང་བ་ལ། །
ཁྱོད་ནི་བསྟན་འཛིན་གསེར་རིའི་ཕྲེང་བའི་དབུས།།
ས་འཛིན་དབང་པོའི་དཔལ་བཞིན་ཀུན་ནས་བརྗིད།།
དགའ་ལྡན་གནས་སུ་མི་ཕམ་ཆོས་རྗེ་བཞིན།། །།
ཁྱོད་ཀྱིས་ཞིང་འདིར་བློ་བཟང་རྒྱལ་བའི་བསྟན།།
ཚུལ་ཁྲིམས་ལྟ་སྤྱོད་གཙང་བའི་རྒྱལ་མཚན་ཆེ།།
སྙིང་སྟོབས་དཔུང་པ་བསྟན་པོས་སྲིད་རྩེར་བསྒྲེངས།།
དུས་མཐར་བློ་བཟང་རྒྱལ་བསྟན་འཛིན་པ་ལ།།
འཇིགས་མེད་སྙིང་སྟོབས་འཆང་བ་བགྲང་ཡས་ལས།།
འཕྲལ་ཡུན་ཀུན་ཏུ་དགེ་བའི་ལེགས་མཛད་སྒོ།
རྣམ་པར་རྒྱལ་བ་ཁྱོད་ཉིད་བསྔགས་པར་འོས། །
- 186 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པཎ་་་དེ་ལྟར་སྲིད་པ་ཇི་སྲིད་གནས་ཀྱི་བར།། དུ་བ་
1:|:
ཀ་བ་མཛད་པ་དུས་ལས་ཅུང་ཟད་གཡོ་མེད་པར།། །།
ལོ་་་་ ད་ངོ་མཚར་སྤྲུལ་པའི་ཟློས་གར་སྣ་ཚོགས་པ།། ལས་
ད་ཕྲ་མོ་ ཆུ་ཟླའི་རོལ་པ་ཇི་བཞིན་འབྱམས་སུ་ཀླས།། ཚེ་དང་
ਗਰਮ ਮ ਸਾਲਾ ਰਸਤਾ ਵੀ
ད་རྟེན་དང་་༡་ཚད་མེད་ཚོགས་གཉིས་རིང་ནས་གོམས་པའི་མཐུས། །
དེ་བས་འཆི་མེད་ཟུང་འཇུག་རྡོ་རྗེའི་སྐུ་བརྙེས་ནས།། ་་་་་
ག་ལ་བཏེ། གྲངས་མེད་གདུལ་དཀའི་འགྲོ་བ་སྒྲོལ་སླད་དུ།
1:| བོད་ཀྱི་ཏང་ དཔག་མེད་སྤྲུལ་པའི་གར་མཛད་དེར་ཕྱག་འཚལ།། དེ་
། ཞེས་པའོ།། གཡོན་པ་ལ། དག་པ་
གོང་གི་སྐྱེས་རབས་སྔ་མ་རྣམས་ཀྱི་རྣམ་པར་ཐར་པ་ནི་འདིར་བརྗོད་ན་མང་
བར་འགྱུར་བས་སོ་སོའི་རྟོགས་བརྗོད་ལས་ཤེས་པར་བྱ་ཞིང་། འདིར་ནི་
འཕགས་པ་ལྷ་ཁྱབ་བདག་བདེ་ཆེན་རྡོ་རྗེ་ནས་བཟུང་སྟེ་འཁྲུངས་རབས་ཕྱི་
མ་རྣམས་ཀྱི་རྣམ་པར་ཐར་པ་འགོད་པ་ནི།
ཇི་ སྐད་དུ། པཎ་ཆེན་བློ་ བཟང་ ཡེ་ཤེས་དཔལ་བཟང་པོས། འཇམ་
མགོན་ཆོས་ཀྱི་རྒྱལ་པོ་ཙོང་ཁ་པའི། །དྲི་མེད་རིང་ལུགས་བསྟན་པའི་སྒྲོན་མེ་
ཆེ༑ ༑མཐའ་འཁོབ་མུན་པའི་གླིང་དུ་སྦར་མཛད་པའི། །དཔལ་ལྡན་འཕགས་
པ་ལྷ་ལ་གསོལ་བ་འདེབས། །ཞེས་དོན་དང་ལྡན་པའི་བསྔགས་པའི་མེ་ཏོག་
འཐོར་བར་མཛད་པའི་དམ་པ་འདི་ཉིད་གང་དུ་འཁྲུངས་པའི་ཡུལ་ནི། བོད་
- 187-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱི་ཡུལ་དབུས་དང་ཉེ་བའི་ལོང་པོ་ཞེས་བྱ་བར། ཆོས་དང་འབྱོར་པ་ཕུན་
སུམ་ཚོགས་པ། ཡུལ་ལ་དགེ་བཅུ་ཚང་བ། ཆོས་ཀྱི་རྒྱལ་པོ་ཡབ་སྲས་ཀྱིས་
སྐྱིད་ཀྱི་གྲོ་མ་ལུང་བཅུ་གསུམ་གྱི་ཡང་རྩེར་བསྔགས་པ། སློབ་དཔོན་རིན་པོ་
ཆེས༑ རྣོ་ཞེས་བྱ་བའི་ས་ཕྱོགས་སུ། །ཞེས་ལུང་བསྟན་པ་ལྟར༑ ༼འདི་ལ་རྣོ་པ་དང་
སྣེ་ས་ཞེས་པའང་སྣང་།་༌༌ནོ་པ་ཞེས་བྱ་བའི་གྲོང་དང་ཉེ་བ་ན། །
མཁའ་ལྡིང་ལ་ཁའམ། མགོན་པོ་སྤྱན་རས་གཟིགས་ཀྱི་བཞུགས་གནས་སུ་
གྲགས་པའི་རི་བོ་གྲུ་འཛིན་དུ་གྲགས་པ་དེ་ཡིན་ལ། རིགས་རུས་ཕུན་སུམ་་་་
ཚོགས་པར་སྐྱེ་བ་བཞེས་པའི་ཚུལ་ནི། མངོན་རྟོག་རྒྱན་གྱི། རིགས་དང་རུས་
དང་ཆོ་འབྲང་དང་། །ཞེས་པའི་ཐད་ཀྱི་མདོ་ལས། དེ་ལ་བྱང་ཆེན་གྱི་རིགས་
ཕུན་སུམ་ཚོགས་པ་གང་ཞེ་ན། བྱང་ཆེན་རིགས་མཐོན་པོ་དག་ཏུ་སྐྱེ་བ་སྟེ།
དེ་ནི་བྱང་ཆེན་གྱི་རིགས་ཕུན་ཚོགས་ཡིན་ནོ། །རུས་ཕུན་སུམ་ཚོགས་པ་གང་
ཞེ་ན། རིགས་གང་ལས་སྔོན་གྱི་བྱང་ཆེན་དག་བྱུང་བ་སྟེ། དེ་ནི་རུས་ཕུན་
ཚོགས་ ཡིན་ནོ། །ཞེས་ པའི་ རྒྱུད་ ལས་ བྱུང་ བ་ ནི་ རིགས་ དང༌། དེར་ བྱང་
སེམས་གཞན་འཁྲུངས་པའི་ཆ་ནས་རུས་ཕུན་ཚོགས་སུ་བཤད་ཅིང་། ཆོ་
འབྲང་ནི་མའི་རྒྱུད་ལ་བཤད་པ་ཡིན་ནོ།། དཔལ་ས་
དེ་ལ་ཡབ་ནི། རྒྱལ་བ་ཙོང་ ཁ་ པ་ཆེན་པོའི་དངོས་ སློབ། ཡོངས་ སུ་
གྲགས་པའི་གྲུབ་ཐོབ་ཀུ་ཅོར་རྟོགས་ལྡན་ནམ་མཚན་དངོས་སངས་རྒྱས་
དཔལ་བཟང་ཞེས་གྲགས་པ་དེ་ཡིན་ལ། རུས་ནི་སོ་འཛིན་ཡིན་ནོ།། | །
འདི་ཡི་རྣམ་ཐར་ཅུང་ཟད་སྨོས་ན། སྔར་ཡུལ་མདོ་སྨད་ཀུར་ཅོར་ནས་
- 188 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མི་སྡེ་ཚན་གཅིག་ཐོན་ནས་ཉང་པོ་རྒྱ་ནང་གི་ལུང་སུལ་ཞིག་ཏུ་ཆགས་པ་ལ་
ཀུ་ཅོར་པ་ཞེས་གྲགས་ཤིང་། སྐད་དང་ཆ་ལུགས་ཁམས་པ་དང་མཐུན་ནོ། །
ཡུལ་དེའི་གཙོ་བོ་བོན་སྟོན་བཀྲ་ཤིས་རྒྱལ་མཚན་དང༌། ལྷ་མོ་སྲུང་གཉིས་
ལ་སྲས་གསུམ། ལྕམ་གཅིག་དང་། ཡུམ་མི་གཅིག་པའི་སྲས་གཅིག་བཅས་
ལྔ་ཡོད་པའི་ཆེ་བ་ནི་ཀུ་ཅོར་རྟོགས་ལྡན་ཡིན་ཞིང་། རབ་བྱུང་དྲུག་པའི་ཟད་
པ་ཞེས་པ་མེ་ཕོ་སྟག་གི་ལོར་སྐུ་འཁྲུངས། རྗེ་རིན་པོ་ཆེ་དགུང་ལོ་ཉེར་དགུ་
སོན་པའི་ལོ་དེར་ཡིན། སྔོན་འཕགས་པའི་ཡུལ་དུ་བྲམ་ཟེའི་ཁྱེའུར་སྐྱེ་བ་
བཞེས་ཏེ། སངས་ རྒྱས་ ལ་ དར་ དཀར་ པོ་ ཡུག་ གཅིག་ ཕུལ་ནས་ སེམས་
བསྐྱེད་པས། མ་འོངས་པ་ན་དེ་བཞིན་གཤེགས་པ་ཏིང་ངེ་འཛིན་གྱི་དབང་པོ་
འོད་ཟེར་རབ་ཏུ་རྒྱས་པ་ཞེས་བྱ་བ་འགྱུར་བར་ལུང་བསྟན་པ་སོགས་སྔོན་གྱི་
སྐྱེ་བ་བཅུ་དྲུག་དྲན་པ་དང༌། ཉིན་རེར་ཕྱག་དཔེ་ཤོག་བུ་མདའ་ཚད་མ་བཅུ་
གཉིས་རེ་བློ་འཛིན་ཐོགས་མེད་ཐུབ་པའི་ཐུགས་རབ་ཆེ་ཞིང་། ལུང་བློ་ལ་
ཐོགས་མེད་མངའ་བ་བྱུང་། ཆུང་ངུ་ནས་ཚེ་འདི་སྣང་གི་འཁྲི་བ་བཅད་དེ།
ཡབ་ཡུམ་གྱིས་བཤོལ་མ་ཐུབ་པར་དགུང་ལོ་བཅུ་གསུམ་ཐོག་ཆོས་སྒོར་
ཞུགས༑ ཐོག་མར་རྙིང་མའི་བླ་མ་གཞོན་ནུ་རྡོ་རྗེའི་དྲུང་དུ་བསྙེན་ཏེ། འཇམ་
སྡུད་སྨོན་གསུམ་དང་། །སྤྱོད་འཇུག །རྒྱུད་བླ་མ་རྣམས་ཐུགས་འཛིན་མཛད།
དེ་ནས་ཇོ་གདན་མཁན་པོ་བསོད་ནམས་བཟང་པོ་དང༌། སྐལ་ལྡན་བླ་མ་
ཡང་ཅུང་བསྙེན་ཅིང་རི་ཁྲོད་ཁོ་ན་ལ་བཅུད་ལེན་གྱི་དཀའ་ཐུབ་མཛད་ནས་
ཉམས་ལེན་ཁོ་ནར་འབད་པས་ཏིང་ངེ་འཛིན་གྱི་ཉམས་བཟང་པོ་སྐྱེས་ཀྱང་།
- 189 -



མི་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེས་ཐུགས་མ་ཚིམས་པར་སྒོམ་བཟང་ཡང་བརྒྱུད་པ་ཚད་ལྡན་གྱི་བླ་མ་ཞིག་
ལས་གདམས་ངག་ཁུངས་ལྡན་མ་ཐོབ་ན་རང་གཞན་གང་ལའང་ཕན་ཐོགས་
དང་ས་ཆོད་མི་འོང་བར་དགོངས་ནས། བདག་ལ་ཡང་དག་པའི་བླ་མ་ཞིག་
ལུང་བསྟན་དུ་གསོལ། ཞེས་དཀོན་མཆོག་གསུམ་ལ་གསོལ་བ་བཏབ་ནས་
གཟིམ་པས། ཇོ་གདན་ཆོས་སྟེང་དགོན་དུ་སྟག་ཞིག་ཆོས་དཔལ་བཟང་པོ་
མཇལ་བ་རྨིས། ད་དུང་ཡང་ཡི་དམ་གྱི་ལྷ་ལ་དབང་བཞི་བརྡ་སྟོན་ཞུས་ནས་
ཅུང་མནལ་སོང་བའི་ཐོ་རངས་ལ་མནལ་ལམ་དུ། བུ་མོ་གོས་དཀར་ལ་དྲ་
གྲན་དམར་པོར་བཏགས་པ་ཞིག་གིས། ཐམས་ཅད་ནམ་མཁའི་མཚནཉིད་
དེ༑ ༑ནམ་མཁའ་ལ་ཡང་མཚན་ཉིད་མེད། །ནམ་མཁའ་མཉམ་པ་ཉིད་སྦྱོར་
བས༑ ༑ཐམས་ཅད་མཆོག་ནི་མཉམ་ཉིད་གསལ། །ཞེས་གསུངས་ནས་དྲིལ་
བུའི་ཞལ་མཚལ་བྱུགས་པ་བསྟན་པས་དབང་དོན་རྒྱུད་ལ་སྐྱེས་པ་རྨིས་པ་
བཞིན་༑ སྟག་ཞིག་ཆོས་དཔལ་བཟང་པོའི་དྲུང་དུ་བསྙེན་པས། ཕྱག་རྒྱ་ཆེན་
པོའི་ཁྲིད་གནང་། བསྒོམས་པས་ཆོས་ཐམས་ཅད་སྐྱེ་འགག་གནས་གསུམ་
དང་བྲལ་བ། བཏགས་དོན་བཙལ་ན་གང་དུ་ཡང་མ་གྲུབ་ལ། རྐྱེན་གྱིས་
འཁོར་འདས་ཅི་ཡང་འཆར་བའི་སྒྱུ་མ་ལྟ་བུ་མཚར་དགོངས་ནས། དཔལ་རྡོ་
རྗེ་འཆང་ཆེན་མི་གཟུགས་ཅན། །ཞེས་སོགས་རྟོགས་འབུལ་ཞུས། དེ་ནས་
ཕྱག་ཆེན་བསྒོམས་པས། སྦྱོར་དྲུག་གི་ཉམས་རྟོགས་རྣམས་ཚང་བའི་ཉམས་
སྣང་བཟང་པོ་མང་དུ་བྱུང་བ་ན། བླ་མ་ཆོས་དཔལ་བས་ལུང་བསྟན་པ་ལ་
བརྟེན་ནས། ཞོ་ལུང་མཚོ་ཁ་ཆོས་རྗེ་དཔལ་ཤ་ཝ་རི་དབང་ཕྱུག་དངོས་ཡིན་
-190 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པར་གྲགས་པ་དེའི་ཞབས་ལ་བསྙེན་ཕྱིར་དབུས་ཕྱོགས་སུ་ཕེབས་པའི་ལམ་
ཁར༑ འབྲི་གུང་སྤྱན་སྔ་དོན་གྲུབ་རྒྱལ་པོ་མཇལ་ཏེ་སེམས་བསྐྱེད་ཞུས།
དེས་སྨན་བླའི་མཆོད་བསྐུལ་མཛད་པ་བཞིན་སྟོང་ཚར་གཅིག་བཏོན་པས།།
མནལ་ལམ་དུ་རྗེ་བཙུན་འཇམ་དབྱངས་ཡིན་ཟེར་བའི་རབ་བྱུང་སྣམ་སྦྱར་
གསོལ་བ་ཞིག་གིས་བདེ་གཤེགས་བདུན་གྱི་མཚན་ནས་བརྗོད་ཅིང་སྨན་
མདོའི་གླེགས་བམ་ཞིག་གནང་བ་དང་། སྨན་ཨ་རུ་རའི་ཕུང་པོ་ཆེན་པོ་ལས།
ཨ་རུ་ར་ཐུ་བ་གང་ཁྱེར་བ་རྨིས། མནལ་སད་པ་ན་ཁང་པར་སྨན་དྲིས་ཁྱབ་
འདུག་པས། ཆོས་འདི་ལ་འདི་ལྟ་བུའི་བྱིན་རླབས་ཆེ་བ་འདུག་སྙམ་ནས་ངོ་
མཚར་དང་ཡིད་ཆེས་ཆེར་མཛད། དེ་ནས་མཚོ་ཁ་ཆོས་རྗེ་མཇལ་བ་ན། བླ་
མས་དུས་ འཁོར་ གྱི་དབང་ མ་ ཐོབ་ པར་ སྦྱོར་དྲུག་ གི་ ཁྲིད་ བྱེད་མི་རུང་
གསུངས་ནས། དུས་འཁོར་ གྱི་ དབང་ གནང་ བར་ ཡེ་ ཤེས་ པ་ དབབ་པའི་
སྐབས༑ དཀྱིལ་འཁོར་གྱི་སྟེང་དུ་གར་མཛད་པ་ལ་རྡུལ་ཚོན་མ་ཉམས་པས།
བླ་མ་ཐུགས་དགྱེས་ནས་ཡེ་ཤེས་པ་བབས་ན་འདི་འདྲ་ཡོད་པ་ཡིན་གསུངས།
འཚོ་བ་དཀའ་ཐུབ་ལ་བརྟེན་པས་ཡོན་ཏན་སྐྱེ་དཀའ་གསུངས་ནས་སྦྱིན་
བདག་ཞིག་ཀྱང་སྦྱར། དེ་ནས་སྦྱོར་དྲུག་ཕྱག་ཆེན། དོ་ཧ། རོ་སྙོམས་ཏེ་ཁྲིད་
བཞི་གནང་། ལོ་གསུམ་དུ་བསྒོམས་པས་ལུས་ཉམས་སྒོ་དང་རྩིག་པ་ལ་ཐལ་
བྱུང་དུ་བྱོན་པ་དང་། ངག་ཉམས་མདོ་རྒྱུད་དང་མཐུན་པར་སྣང་གསུངས་
ནས་ཐུགས་གཙིགས་ཆེར་མཛད། ཀུན་མཁྱེན་ཀུན་གྱི་ངོ་བོ་བླ་མ་མཆོག།
ཅེས་སོགས་ཉམས་རྟོགས་ཕུལ། དེ་ནས་ཡེར་པ་དང་། ར་ཁ་བྲག་སོགས་སུ་
- 191 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བླ་མ་རྣམས་དང་། ལྷ་སར་ཇོ་བོ་སོགས་མཇལ་ཏེ་ཉང་པོར་ཕེབས། ཀུ་ཅོར་
རྫོང་དུ་བུག་སྒོ་ཕོར་པ་ཐར་ཙམ་ལས་མེད་པ་བྱས་ཏེ་བསྒོམས་ནས་བཞུགས།
ནམ་ཞིག་སྒོམ་ཁང་ལས་ཐོགས་མེད་དུ་ཕེབས་ནས་ནམ་མཁར་འཕུར་ཏེ་རྒྱ་
ཆུ་ཕ་རི་དང་ཚུ་རི་དང་། གླང་མ་རྫོང་དུ་འཕུར་ཏེ། རྒྱ་ཆུའི་ཕ་རིའི་ནགས་
གསེབ་ཅིག་ཏུ་གར་བྱེད་ནས་བཞུགས་པར། སྐུ་ཉེ་རྒས་པོ་ཕྱག་རྡོར་གྱི་་་་་
བསྙེན་པ་བྱེད་པ་ཞིག་གིས་མཐོང་སྟེ། འདི་གདོན་གྱིས་སྨྱོ་བ་ཡིན་འདུག་
སྙམ་ནས་བཟུང་སྟེ་ཁྱོད་སུ་ཡིན་ཟེར། ང་ལྷ་ཡིན་གསུངས་པས། ལྷ་སུ་ཡིན་
ཟེར༑ ལྷ་ སྤྱན་ རས་གཟིགས་ཡིན་བྱས་ཀྱང་ཆོག་གསུངས་པས། ཁོ་ན་རེ།
འོ་ན་ང་ཕྱག་ན་རྡོ་རྗེ་ཡིན་ཟེར་ནས་ཕྲེང་ལྕག་གིས་བརྡེག་གྲབས་བྱས་པ་ན།
ད་དེ་འདྲ་མི་དགོས། ང་སྨྱོ་བ་མིན། ངེད་གཉིས་ཡར་འགྲོ་གསུངས་ནས་ཕྱིན་
པས༑ སྒོམ་ཁང་གི་སྒོ་མ་ཞིག་པ་འདུག་པས་ཁོ་ཡིད་ཆེས་ནས་དད་པ་སྐྱེས་
པ་ སོགས་ དེ་འདྲ་མང་དུ་མཛད། ཆོས་ རྗེ་ ཀརྨ་པ་ དེ་བཞིན་ གཤེགས་ པ་
ནགས་ཕུར་ཕེབས་པ་མཇལ་བར་ཕེབས་ཏེ། ཁྲོམ་ལ་བསླངས་པས། གཡུ་
དང་དུང་མང་དུ་རྙེད་པ་ཆོས་རྗེ་ལ་ཕུལ་ནས་ནཱ་རོ་ཆོས་དྲུག་གི་ཁྲིད་ཞུས་པས་
བླ་མ་མང་པོས་ཀྱང་ལྷན་དུ་ཐོབ། དེ་ནས་དགུང་ལོ་ཉེར་གསུམ་ལོར་དབུས་
ཕྱོགས་སུ་ཕེབས་ཏེ་མཚོ་ཁ་ཆོས་རྗེ་མཇལ་ཞིང་ཉམས་རྟོགས་ཀྱང་ཕུལ་བས་
ཐུགས་དགྱེས་པར་མཛད། །
དེ་ནས་ཐུགས་དམ་གྱི་རྟགས་བཟང་པོ་བྱུང་བས་རྗེ་རིན་པོ་ཆེ་ལྷ་སར་
སྨོན་ལམ་འཚོགས་སར་བྱོན་པ་མཇལ། དེ་ནས་ལྷ་ས་ནས་མྱང་བྲན་ཕྱོགས་
- 192 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སུ་ཡར་བྱོན་པས། ཕ་བོང་ཁའི་ཕྱོགས་ནས་རྔོན་པ་མདའ་གཞུ་ཐོགས་ཤིང་
ཁྱི་ཁྲིད་པ་ཞིག་ཕྱིར་འོང་བ་གཟིགས་པས་དེར་གཏད་ནས་བྱོན་སོང་བས་
དྲུང་དུ་སླེབས་པ་ན། གྲུབ་ཆེན་ཤ་ཝ་རི་དབང་ཕྱུག་ཕེབས་འདུག་པས། ཁྱེད་
གང་དུ་འབྱོན་ཞུས་པར། ཆོས་ རྗེ་བློ་བཟང་གྲགས་པས་སྨོན་ལམ་མཆོད་
སྤྲིན་ཆེན་པོར་གྲུབ་ཆེན་བརྒྱད་ཅུ་རྣམས་སྤྱན་དྲངས་པས་ཁོང་རྣམས་སྔར་
ནས་བྱོན་ཟིན། ང་རང་ཤམྦྷ་ལར་སོང་བས་འཕྱིས་ནས་སོང་གསུངས་ཏེ།
ཤར་རྒྱག་ལྷ་སར་ཕེབས་སོང་བས། དེའི་རྗེས་ལ་གཟིགས་ནས་བཞུགས་
པས་ཁྱི་དེ་ཡང་མི་སྣང་། དེ་ནས་ངོ་མཚར་བས་དད་པ་ལྷག་པར་སྐྱེས་ཏེ་ལྷ་
སར་ཕྱིར་ཕེབས་ནས་ནུབ་སྒོའི་སྒོ་དྲུང་དུ་ཉལ་བས། སྔར་མཚན་རིང་ལ་
སྐོར་བ་འགྲོ་མཁན་མི་ཆད་པ་ལ། དེ་ དགོངས་མཚན་ཕྱེད་མཚམས་ལ་
བསྐོར་མི་ཉུང་བས་མནལ་སོང་བ་ན། གློ་བུར་དུ་རྐང་གླིང་། ཐོད་རྔ་། དྲིལ་
བུའི་སྒྲ་ཆེན་པོ་བྱུང་བས་མནལ་སད་དེ་བལྟས་པས། ས་ར་ཧས་སྣ་དྲངས་ཏེ།
རྒྱ་གར་གྱི་གྲུབ་ཆེན་ཐམས་ཅད་རུས་པའི་རྒྱན་ལ་སོགས་པ་སྤྱོད་པ་ལ་
གཤེགས་པའི་གྲུབ་ཐོབ་ཀྱི་རྒྱན་ཆ་ལུགས་རྣམས་ཀྱིས་ལེགས་པར་བརྒྱན།
ཕྱག་མཚན་རྡོར་དྲིལ། ཅང་ཏེའུ། ཁ་ཊཾ་ག་སོགས་བསྣམས་ཏེ་བདེ་བ་ཆེན་
པོའི་ངང་ནས་གར་སྟབས་དང་བཅས་བསྐོར་བ་མཛད་པ་དང་། བསྟན་པ་
རྒྱས་པའི་སྨོན་ལམ་དང་ཤིས་པ་བརྗོད་ཅིང་། རྡོ་ རྗེ་ འཛིན་ པ་ བློ་བཟང་
གྲགས་པའི་དཔལ་གྱིས་གངས་ཅན་གྱི་ལྗོངས་འདིར་བསྟན་པ་གཞི་ནས་
བཙུགས་ཏེ་རྒྱས་པར་མཛད་དོ། །ཞེས་བསྔགས་ བརྗོད་ མཛད་ པ་ གསན་
- 193 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
པས༑ རྗེ་རིན་པོ་ཆེ་ལ་ཚད་མེད་པའི་དད་པ་འཁྲུངས་ནས་རྗེ་རིན་པོ་ཆེ་ཡང་
ཡང་མཇལ་ཞིང་སེམས་བསྐྱེད་པའི་སྨོན་ལམ་ནན་ཏན་མཛད། རྗེ་རིན་པོ་
ཆེས་ཐུགས་ཤིན་ཏུ་དགྱེས་ཚོར་ཆེན་པོ་གནང་ཞིང་དེ་ནས་བཟུང་སྟེ་སེ་ར་
ཆོས་ སྡིང་ དང༌། དགའ་ ལྡན་ དུ་ དབུ་ མ་ དང་། ལམ་ རིམ། གསང་ འདུས་
སོགས་ཆོས་མང་དུ་ཞུས་ཤིང་། ཁྱད་པར་དུ་སྤྱན་རས་གཟིགས་སེམས་ཉིད་
ངལ་གསོའི་སྟེང་དུ་མདོ་རྒྱུད་ཀྱི་དོན་བསྡུས་པ་ཞིག་ཞུ་ཞུས་པས་སྙིང་པོ་དོན་
གསུམ་དུ་བསྡུས་ནས་བསྟན་ནོ་གསུངས་ནས་གནང་། དགའ་ལྡན་གྱི་ཚོགས་
སུ་ཉམས་ཤར་ཕུལ་བས་ཚོགས་པ་རྣམས་ཕན་ཚུན་དུ་བལྟ་ཞིང་དགོད་པ་
བྱུང་༑ ཆོས་རྗེ་རྒྱལ་ཚབ་པས། རྗེ་རིན་པོ་ཆེ་ལ། འདི་སེམས་མི་གནས་པ་
ཞིག་ཨེ་ཡིན་ཞུས་པས། ལྟ་བ་སྐྱོན་མེད། ཉམས་བཟང་པོ་ཡིན་གསུངས་
པས༑ ཉང་པོ་མི་ཚན་རྣམས་འཇིགས་ཤིང་ཡོད་པས། དེས་མཉེས་པོ་བྱུང་
སྐད༑ དེ་ནས་རྗེ་རིན་པོ་ཆེ་ལ། ཁྱེད་ཀྱིས་སངས་རྒྱས་ཀྱི་བསྟན་པ་གསར་དུ་
འཛུགས་པ་ལྟ་བུ་མཛད་པས། བདག་གིས་ཀྱང་བསྟན་པ་ཁོ་ནར་གང་ཕན་
ཅི་ནུས་ཞུ་ཞུས་པས། དགེ་སློང་གི་རྟགས་ཆ་ལུགས་ཆ་ཚང་བ་གཅིག་གནང་
ནས༑ འདི་ཁྱེར་ལ་བྱོན་དང༌། ཁྱེད་ལ་སྲས་ཁྱད་པར་ཅན་ཞིག་འབྱུང་། དེས་
ང་ཡི་བསྟན་པ་ལ་ཤིན་ཏུ་ཕན་པ་འོང་། ཞེས་ལུང་བསྟན། སློ བ་དེབ་
ཡང་ཁོང་གིས། རྗེ་རིན་པོ་ཆེ་ཉིད་ཀྱིས་རྗེ་བཙུན་འཇམ་དབྱངས་ལ་མི་
དང་མི་ལབ་པ་བཞིན་ཡོད་པར་འདུག་པས། རྗེ་ཉིད་ཀྱིས་བསྟན་པ་དང་
སེམས་ཅན་ལ་འདི་ཙམ་གྱི་ཕན་ཐོགས་འོང་བའི་རྒྱུ་མཚན་དང་། བདག་གང་
- 194 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དུ་སྡོད། ཇི་ལྟར་བྱེད་གཉིས་ལས་བརྩམས་ཏེ་ཞུ་བའི་ལན་གསལ་པོ་ཞིག་
གནང་ དགོས་ཞུས་པས། དེ་ ཆོག་ གསུངས། བླ་ མ་ རིན་ པོ་ ཆེ་ ཉིད་ ཀྱི་ ཉེ་
གནས་བྱང་ཆུབ་བཟང་པོའི་ཞལ་ནས། དགའ་ལྡན་དུ་མགོན་པོ་བྱམས་པས་
ལྷ་རྣམས་ལ་ཆོས་འཆད། རྗེ་ཉིད་བྱང་ཆུབ་སེམས་དཔའ་སྙིང་སྟོབས་ཅན་ལྷ་
རྣམས་ཀྱི་ནང་ན་ངོ་མཚར་བ་ཞིག་ཡིན་པ་ལ། བྱམས་མགོན་གྱིས་འཛམ་བུ་
གླིང་པ་རྣམས་ལག་མཐིལ་དུ་བལྟས་པ་བཞིན་ གཟིགས་ པ་ ལས། ལན་
གཅིག་ད་ནི་རྒྱ་གར་ན་ཡང་མུ་སྟེགས་པ་དར་ཞིང་། ཁ་བ་ཅན་ན་ཡང་ལྟ་བ་
མཐོ་མཐོ་དང༌། སྤྱོད་པ་རྩིང་བས་འཛམ་བུ་གླིང་གི་ཆོས་ཀྱི་སྣང་བའི་སྒྲོན་མེ་
ནུབ་ཏུ་ཉེ་གསུངས་པས། ལྷ་ཡི་བུ་བྱང་ཆུབ་སེམས་དཔའ་སྙིང་སྟོབས་ཅན་
བཞེངས་ནས། ཁ་བ་ཅན་དུ་ཐུབ་པའི་བསྟན་པ་དར་རྒྱས་སུ་ངས་འཇུག་གོ།
ཞེས་སོགས་གསུངས་པས། དེའི་ཚེ་བྱམས་པ་དང་ལྷ་རྣམས་ཀྱིས་མེ་ཏོག་གི་
ཆར་བྱང་ཆུབ་སེམས་དཔའ་སྙིང་སྟོབས་ཅན་གྱི་སྟེང་དུ་གཏོར་ནས། ཁྱོད་ཀྱི་
བསྟན་པ་སྤེལ་བ་དེ་དར་ཞིང་རྒྱས་པར་གྱུར་ཅིག །ཅེས་ཤིས་པ་བརྗོད་པས་
རྒྱུ་དེ་ལས་བྱུང་བ་ཡང་ཡིན་གསུངས། །
རྗེ་རིན་པོ་ཆེའི་ཞལ་ནས་ཁྱོད་ཀྱི་ལུང་བསྟན་ཞུས་པ་བཞིན་ཡི་དམ་ལ་
གསོལ་བ་བཏབ་པས། ཁྱོད་ཀྱི་སྐྱེ་བ་སྔོན་ནས་རྗེས་སུ་བཟུང་བའི་ཡི་དམ་
གྱི་ལྷ་ འཕགས་ པ་ སྤྱན་ རས་ གཟིགས་ ཡིན་ པས། སྤྱན་ རས་ གཟིགས་ལ་
གསོལ་བ་ཐོབ། ཁྱོད་ཀྱིས་སྤྱན་རས་གཟིགས་ཀྱི་སྐུ་མང་དུ་བཞེངས། རབ་
གནས་ཀྱང་མི་དགོས་པར་ཡེ་ཤེས་པ་རང་གནས་སུ་འོང་། མཐོང་ཐོས་དྲན་
- 195 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རེག་ཙམ་ལའང་ཕན། དབྱར་དགུན་ཐམས་ཅད་ལ་ཐུགས་དམ་གཙོ་བོ་གྱིས།
སྟོན་དཔྱིད་དུ་འགྲོ་བ་རྣམས་ལ་དགེ་བསྐུལ་གང་ཐུབ་དང་། བསྙེན་གནས།
སྙུང་ གནས། ལམ་ ལྷ། ཡིག་ དྲུག་ སོགས་ ཀྱི་ ཐབས་ དུ་ མ་ ལ་ ཁོད། རབ་
བཀའ་འགྱུར། འབྲིང་མདོ་མང་ དང༌། འདུལ་བ་ སོགས་ རྒྱལ་བའི་གསུང་
རབ་རྣམས་གཟིགས་དང་གོ་རྒྱུ་ཁྱད་པར་ཅན་འོང་བ་ཡིན། དགེ་སློང་བཞི་སྡེ་
རེ་རྒྱུན་དུ་བསྟེན་ན་མཐའ་འཁོབ་ཏུ་ཕན་ཐོག་ཁྱད་ཆེ་བ་ཡིན། ཞེས་སོགས་
གསུངས་པས། ཁོང་གིས་ཀྱང་དེ་ལྟར་མཛད་ཅིང་། སྣང་ཕྱོགས་སུ་རྒྱུ་འབྲས་
རྟེན་འབྲེལ་མི་བསླུ་བ་དང་། སྟོང་ཕྱོགས་རང་བཞིན་གྱིས་སྐྱེ་འགག་གནས་
གསུམ་དང་བྲལ་བ་གདོད་ནས་སྤྲོས་པའི་མཐའ་ཐམས་ཅད་དང་བྲལ་བའི་
སྣང་སྟོང་ཟུང་འཇུག་བློ་འདས་སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་གོ་
བས་རྒྱལ་བའི་དགོངས་པ་ལོན། ཁྱད་པར་ལྷག་མཐོང་གི་གོ་བ་འདི་རྗེ་རིན་
པོ་ཆེའི་དྲུང་ནས་ཞུས་ཏེ་བྱུང་བ་ཡིན། ངས་ལྷ་སའི་ཇོ་བོ་དང༌། ཆོས་རྗེ་དེ་
བཞིན་གཤེགས་པ་དང་། དགའ་ལྡན་གྱི་ཚོགས་སུ་སྔོན་སེམས་བསྐྱེད་པ་
ལྟར་སྨོན་ལམ་ཡང་ཡང་བཏབ་པ་ཡིན་གསུངས། ། 1:|ཀྱི་
ཡང་ཀུ་ཅོར་བ་ལྷ་སའི་ཁྱམས་རར་འོད་གསལ་གྱི་ངང་དུ་གཟིམས་པ།
མེ་ཉག་རྟོགས་ལྡན་གྱིས་སྤྱན་རས་གཟིགས་སུ་སྣང་བ་དང་། མེ་ཉག་རྟོགས་
ལྡན་ལྕང་སྡོང་ཞིག་གི་རྩར་གཟིམས་པ། ཀུ་ཅོར་བས་འོད་དཔག་མེད་མི་
ཚད་ཙམ་དུ་གཟིགས་པའི་མཐོང་རེས་བཟང་པོ་བྱུང་བ་གསུང་འཕྲོས་མཛད་
པ་ན། ཀུ་ཅོར་བ་དད་པས་ཆོས་ཤིག་གནང་བར་ཞུས་པ་ན། ཁྱོད་ལ་ཅི་མིང་
- 196 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གསུངས་པས། ང་ལ་སངས་རྒྱས་དཔལ་བཟང་ཟེར་ཞུས་པས། མེ་ཉག་པས། །
ངས་མི་ཏྲ་ཛོ་ཀི་སྒྲུབ་པས་དང་ཐོག་ཞལ་མ་མཇལ་ཡང་། པཎ་ཆེན་བི་པུ་ཏྲ་
ལ་ཟབ་ཁྲིད་དྲུག་བསྐུར་ནས་གནང་བ་ཡི་གེ་འབྲི་བར་ཞུས་ཀྱང་གནང་བ་མ་
ཐོབ༑ དཔེ་མེད་པས་བློ་འཛིན་བཤར་སྦྱངས་ཁོ་ན་བྱས། ཡི་གེ་སུས་འབྲི་བ་
ལགས་ཞུས་པས། བུདྡྷའི་ མིང་ཅན་ཤེས་རབ་ཆེ་བ་ཞིག་ གིས་ འབྲི་བར་
འགྱུར་གསུངས་པ་དེ་ཁྱེད་འོང་བར་སྣང་། ཆོས་བརྒྱུད་བདུན་བར་དུ་ལྷ་དྲུག་
གིས་བྱིན་གྱིས་བརླབས་པའི་སྐྱེས་བུ་ཁྱད་པར་ཅན་འབྱུང་བའི་གསུང་རྒྱུན་
ཡོད༑ དེ་རྗེས་ལྷ་སར་ལྷོ་པའི་ཚོང་འགྲུལ་མཉམ་དུ་མི་ཏྲ་ཉིད་དངོས་སུ་
ཕེབས་ནས་ཆོས་དེ་རྣམས་ཞིབ་པར་ཐོབ་པ་ཡིན་གསུངས་ནས་གནང་། དེ་
རྗེས་ཀུ་ཅོར་བ་ཉིད་ཀྱིས་ཀྱང་མི་ཏྲ་དང་མཇལ་ནས་གདམས་ངག་དང་ལུང་
བསྟན་ཐོབ་པར་གསུངས། ཁོང་གིས་ཡིག་ལམ་དུ་ཐོག་མར་བཀོད་ཅིང་ཁྲིད་
དྲུག་ གི་བརྒྱུད་ པའི་ རྩ་ བ་ལྟ་བུར་གྱུར་ པ་ ཡིན། གཞན་ ཡང་ གཉིད་འོད་
གསལ་གྱི་ངང་ནས་རྨི་ལམ་གྱི་ལུས་བཟུང་སྟེ་བླ་མ་ཆོས་རྗེར་ཕྱག་འཚལ་བ་
དང་༑ བཅུ་ གཅིག་ཞལ་ཕྱག་སྟོང་སྤྱན་སྟོང་འཁོར་དཔག་ཏུ་མེད་པ་དང་
བཅས་སྤྲུལ་ནས་དགའ་ལྡན་དུ་ཕེབས་པ་དང་། རྨི་ལམ་གྱི་ལུས་ཀྱིས་ལྷོ་
ཕྱོགས་པོ་ཏ་ལར་ཕེབས་ཏེ། ཕོ་བྲང་གི་དབུས་སུ་པད་སྡོང་གོང་མར་འོད་
དཔག་མེད་དང༌། འོག་མར་སྤྱན་རས་གཟིགས་བཞུགས་པ་མཇལ་ཞིང་།
ཕྱག་མཆོད་དང་གསོལ་བ་ཤུགས་དྲག་བཏབ་པས། གཅིག་རང་ལ་ཐིམ་པའི་
སྣང་བ་བྱུང་བ་དང་། ཡང་ལན་གཅིག་ནམ་མཁའ་ལ་བྱམས་པའི་སྐུ་ཆེན་པོ་
- 197-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞིག་མཇལ་བའི་དྲུང་ནས་ལྷའི་བུ་ཞིག་གིས་ཐག་པ་རིང་པོ་ཞིག་དཔྱངས་
ནས་འདི་ལ་འཇུས་ཏེ་ཡར་ཤོག་ཟེར་བས། དེ་ལ་ལྟོས་མི་དགོས་སྙམ་ནས་
འཕུར་ཏེ་སོང་བས་དྲུང་དུ་སླེབས་པ་ན་ལྷ་ཡི་བུ་དེས། ཁྱེད་དགའ་ལྡན་དུ་སྐྱེ་
རྒྱུ་ཡིན་ཀྱང་། མིའི་ཟས་མང་པོ་ཟོས་པའི་རྟེན་འབྲེལ་ གྱིས་མ་སྐྱེས། ད་
བྱམས་པའི་སྐུ་ཆེན་པོ་བཞི་བཞེངས་དང་དགའ་ལྡན་དུ་སྐྱེ། དེ་ནས་ཤར་
ཕྱོགས་ ཀྱི་ སངས་ རྒྱས་ ཤིག་ དང༌ མཇལ་ ནས་ སངས་ རྒྱས་ པར་ འགྱུར་
གསུངས་པ་སོགས་དང། ཡང་ལན་གཅིག་སྐྱེ་བ་བརྟགས་པས། ཁོ་རང་འོད་
གསལ་དུ་བཞུགས་ནས་ལུགས་བླུགས་པས་རིགས་ལྔའི་སྐུ་འཇའ་ཚོན་ལས་
གྲུབ་པ་ལྔར་གྱུར། ལྷ་མོ་རེ་མ་ཏི་ཡིན་ཟེར་བའི་དཀར་མོ་ཞིག་གིས། ཤར་
ཕྱོགས་སུ་དེ་བཞིན་གཤེགས་པ་ཏིང་ངེ་འཛིན་གྱི་དབང་པོ་འོད་ཟེར་རབ་ཏུ་
རྒྱས་པ་ཞེས་བྱ་བར་མངོན་པར་རྫོགས་པར་སངས་རྒྱས་པར་འགྱུར་རོ།།
ཞེས་གསུངས་། །
ཡང་ཤར་ཕྱོགས་ཐམས་ཅད་འོ་མའི་རྒྱ་མཚོ་ལྟ་བུར་དཀར་པོར་གྱུར་
འདུག་པ་ལ། འོ་མའི་རྒྱ་མཚོ་འདི་ལྟ་བུ་ཅི་ཡིན་དྲིས་པས། མི་ཞིག་ན་རེ།
འདི་འོ་མའི་རྒྱ་མཚོ་མིན། ཁྱོད་ཀྱིས་སྔོན་སངས་རྒྱས་མྱ་ངན་ལས་འདའ་ཁར་
དར་དཀར་པོ་ཡུག་གཅིག་ཕུལ་ནས་བྱང་ཆུབ་ཏུ་སེམས་བསྐྱེད་པ་དེ་འཕེལ་
བའི་རྟགས་ཡིན། ད་འདིས་འཇིག་རྟེན་གྱི་ཁམས་དཔག་ཏུ་མེད་པ་ཐམས་
ཅད་ཁྱབ་ནས་འགྲོ། ཁྱོད་ཀྱིས་མཐོང་ཐོས་དྲན་རེག་ཐམས་ཅད་བདེ་བ་ལ་
འགོད་ཐུབ་པའི་བརྡ་ཡིན་གསུངས། ཡང་ཀོང་པོ་བུ་ཆུའི་ཇོ་བོ་ལ་གསོལ་བ་
- 198 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བཏབ་ནས་གཟིམས་པས། ཐོ་རངས་འོད་གསལ་གྱི་ངང་ལས་ལྷ་སའི་ཇོ་བོ་
དང་དབྱེར་མེད་དུ་འདུག་པ་ལ། མེ་ཏོག་པདྨ་རེ་རེའི་སྟེང་དུ་སངས་རྒྱས་རེ་རེ་
བཞུགས་པས་བསྐོར་ནས་བཞུགས་པ་མཇལ་ཞིང་། མི་ཞིག་ན་རེ། ཁྱེད་སྔོན་
སྲོང་བཙན་སྒམ་པོས་མེ་ཏོག་ལྡུམ་ར་སྲུང་ཞིང་འབུལ་བར་བསྐོས་ནས་བཞག་
པས༑ ད་རེས་ཀྱང་ལྷ་སའི་ཇོ་བོ་འདི་ལ་བླ་བྲེ་དང་རྒྱབ་ཡོལ་འདི་འདྲ་རེ་གྱིས་
དང་གྲུབ་གསུངས་པའི་གཟིགས་སྣང་ལ་བརྟེན་ནས་ལྷ་སའི་ཇོ་བོ་ལ་ཕུལ་
རྒྱུའི་བླ་བྲེ་ནང་དུ་དྲངས་ཚེ་སྒོ་ལས་མ་ཐར་བ་ན། གྲྭ་པ་རྣམས་ཕྱིར་བཏང་
ནས་རྫུ་འཕྲུལ་གྱིས་ནང་དུ་དྲངས་ཏེ་དབུ་ཐོག་ཏུ་ཕུབས། དེ་བཞིན་དུ་སྤྱན་
རས་ གཟིགས་ལ་རྒྱབ་ཡོལ་དང་ཕྱག་མཛུབ་ཀྱིས་ སྣང་གསལ་ ཕུལ་ནས་
གསོལ་བ་དྲག་ཏུ་བཏབ་པས། སྤྱན་རས་གཟིགས་ཀྱི་ཐུགས་ཀ་ནས་འོད་ཟེར་
བུམ་པ་ལྟ་བུ་བྱུང་སྟེ་ཐུགས་ཀར་ཐིམ་པས་དགའ་བདེ་དཔག་མེད་རྒྱས། ཚེ་
ལ་བར་ཆད་ཡོད་པས་ཟློག་ཐབས་ལ་འབོད། སྤོ་བོའི་ཡུལ་དུ་རྡོ་རྗེ་ཕག་མོའི་
སྤྲུལ་པ་ཡོད། དེ་ལ་རིགས་རྒྱུད་བཞག་ན་བསྟན་པ་དང་འགྲོ་བ་ལ་ཕན་པ་རྒྱ་
ཆེར་འབྱུང་བར་ལུང་བསྟན། དེ་དང་མཐུན་པར་ ཇོ་བོས་ཀྱང་ལུང་བསྟན་
མཛད་༑ གཞན་ཡང་དེ་དང་མཐུན་པར་རྗེ་རིན་པོ་ཆེ་དང་། ཆོས་རྗེ་དེ་བཞིན་
གཤེགས་པས་ཀྱང་ལུང་བསྟན། ཕྱིས་སུ་མཁའ་ལྡིང་ལ་ཁར་ཐུགས་དམ་ལ་
བཞུགས་པའི་སྐབས་ཤིག་མནལ་ལམ་དུ། དར་གྱི་སྨད་གཡོགས་དང་ཤིང་
ལོས་སྟོད་གཡོགས་གསོལ་བ་ཤིན་ཏུ་ངོ་མཚར་བའི་བུ་མོ་གསུམ་བྱུང་ནས།
མེ་ཏོག་གི་ཕྲེང་བ་བརྒྱ་ཚར་ལོང་བ་གསུམ་སྟེར་ནས། སྤོ་བོ་སངས་རྒྱས་མཚོ་
- 199 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མོ་ལ་ཐོགས་དང་བསྟན་པ་ལ་ཕན་པ་ཡིན་ཟེར་ནས་ནམ་མཁར་ཡར་སོང་བ་
རྨིས་༑ འཁྲུལ་རྨིས་ ལ་ ངེས་ པ་མེད་དགོངས་ནས་གཟིམས་པས། ཐོ་རངས་
ཁར་རྒྱལ་ཆེན་རྣམས་ཐོས་སྲས་གསེར་གྱི་རི་བོ་ལྟ་བུ་བརྗིད་ཅིང་། སེངྒེ་ལ་
ཆིབས་པ་འཁོར་བཅས་ནམ་མཁའི་མཐོངས་སུ་མངོན་སུམ་དུ་བྱུང་། འཇིགས་
སུ་རུང་བའི་བུད་མེད་གཅིག་ལག་ན་མེ་ལོང་དང་ཐོད་པ་ཐོགས་པས་གར་
བྱེད་པའི་ཚུལ་གྱིས་སྒྲོལ་མས་ལུང་བསྟན་པ། ལྷ་སའི་སྤྱན་རས་གཟིགས་དང་
ཇོ་བོའི་ལུང་བསྟན་པ་དུས་ལ་བབས། ཞེས་གསུངས་པས་ལྷ་དང་བླ་མས་ལུང་
བསྟན་པ་དང་། ཐུགས་དམ་གྱི་ལྟས་བཟང་བར་དགོངས་ནས་སྤོ་བོའི་ཡུལ་དུ་
ཕེབས༑ ཐུགས་ཀྱིས་བརྟགས་པས་ཡེ་གོང་མཁའ་འགྲོའི་གནས་སྒོར་སངས་
རྒྱས་མཚོ་མོ་ཞེས་བྱ་བ་དེ་ལ་མཁའ་འགྲོའི་དཔྱད་ཚང་བར་གཟིགས་ནས་
ལུང་བསྟན་པ་དེ་འདི་ཉིད་ཡིན་པར་སྣང་བ་དགོངས་པ་ན། ཡུམ་ལས་འོད་
ཟེར་འཕྲོས་པ་ཡབ་ལ་ཐིམ། ཡབ་ལས་འོད་ཟེར་འཕྲོས་པ་ཡུམ་ལ་ཐིམ་པ་
སོགས་ལྟས་ངོ་མཚར་བ་བྱུང་བས་ཁབ་ཏུ་བཞེས་སོ།། ལོ
གཞན་ཡང་ལྷ་དང་བླ་མས་ལུང་བསྟན་པ་ལྟར། སྐུ་རྟེན་དུ་རི་བོ་གྲུ་
འཛིན་དང་། དགའ་ལྡན། ཟླ་བ་ཐང་། བུ་ཆུ་ལྷ་ཁང་རྣམས་སུ་བྱམས་ཆེན་གྱི་
སྐུ་རེ་ཕྱག་བཟོ་གནང་བས་གཙོས་པའི་བྱམས་པ་སྟོང་སྐུ་གཅིག་དང་། ཐུགས་
རྗེ་ཆེན་པོ་བཅུ་གཅིག་ཞལ་གྱི་སྐུ་མང་དུ་བཞེངས་པར་བྱིན་རླབས་ཆེ་བར་
གྲགས༑ གསུང་རྟེན་བཀའ་འགྱུར་ཆ་ཚང་བཞེངས། ཐུགས་རྟེན་ལྷ་ས་ནས་
བཟུང་སྟེ་སྦྱས་རི་ལ་འཁོར་བའི་ཀན་ནེ་ཆེ་ཆུང་བརྒྱ་རྩ་བརྒྱད་བཞེངས། ལམ་
- 200 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ལྷ་སོགས་གར་བཞེངས་ལ་བཀྲ་ཤིས་ལོ་ལེགས་ཀྱི་དགེ་མཚན་རྒྱས་པར་
གྲགས། བ་ ༡༢ ་་་་་་
་་་་
མདོར་ན་ཆུང་ངུའི་དུས་ནས་ཚེ་འདི་སྣང་གི་འཁྲི་བ་བཅད་ནས་ཆོས་སྒོར་
ཞུགས༑ སྟག་ཞིག་ཆོས་དཔལ་བཟང་པོ་དང༌། མཚོ་ཁ་ཆོས་རྗེ། ཆོས་རྗེ་དེ་
བཞིན་གཤེགས་པ། རྒྱལ་བ་ཙོང་ཁ་ པ། མེ་ཉག་ གྲགས་ རིན་རྣམས་ ཀྱིས་
གཙོས་པའི་བླ་མ་ལྔ་བཅུ་རྩ་བརྒྱད་བསྟེན་ནས་མདོ་སྔགས་ཀྱི་གདམས་པ་
མང་དུ་གསན། བཀའ་དང་དགོངས་འགྲེལ་གྱི་ལུང་ལ་ཐོགས་པ་མེད། ཀུན་
ལ་དག་སྣང་སྦྱངས་ཤིང་ལས་འབྲས་ལ་ཐུགས་ཞིབ་ཆེ། མདོ་སྔགས་ཀྱི་ལམ་
ཡོངས་སུ་རྫོགས་པའི་ཉམས་ལེན་ཆུ་བོའི་རྒྱུན་ལྟར་བསྐྱངས་ནས་དབེན་པའི་
རི་སུལ་ཁོ་ནར་ཚེ་དང་སྒྲུབ་པ་སྙོམས་པའི་ངང་ནས་སྔོན་གནས་རྗེས་སུ་དྲན་
པ་དང་། གཟུངས་དང་སྤོབས་པ་དང་ཏིང་ངེ་འཛིན་དང་། བྱང་ཆུབ་ཀྱི་སེམས་
དང་ལྷག་མཐོང་ལ་སོགས་པའི་ས་ལམ་གྱི་ཡོན་ཏན་ལ་དབང་འབྱོར་ཞིང་།
ལྷག་ལྷ་མང་པོའི་ཞལ་གཟིགས་དང་ལུང་བསྟན་མང་དུ་ཐོབ་པ་དང༌། སྒོ་དང་
རྩིག་པར་ཐལ་བྱུང་གིས་འགྲོ་བ་དང་། ནམ་མཁར་འཕུར་བ་དང༌། ཆུ་ཆེན་ལ་
མི་བྱིང་བར་ཕེབས་པ་དང་རྡོ་ལ་ཞབས་རྗེས་བཞག་པ་དང་། རྨི་ལམ་གྱི་ལུས་
བཟུང་སྟེ་སངས་རྒྱས་ཀྱི་ཞིང་ཁམས་མང་པོར་བྱོན་པ་སོགས་སྤྲུལ་བསྒྱུར་ལ་
མངའ་བརྙེས་པའི་གྲུབ་ཐོབ་ཆེན་པོར་ཡོངས་སུ་གྲགས་པར་གྱུར་ཏེ་མཐོང་
ཐོས་དྲན་རེག་གིས་འགྲོ་བ་མང་པོའི་དོན་བསམ་གྱིས་མི་ཁྱབ་པ་མཛད་ནས་
དགུང་ལོ་དྲུག་ཅུ་བཞེས་པ། རབ་བྱུང་བདུན་པའི་ཁྲོ་བོ་ཞེས་པ་ཤིང་མོ་གླང་
- 201 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གི་ལོར་ རི་བོ་ཆོས་འཕེལ་དུ། ས་ག་ཟླ་བའི་ཚེས་གཅིག་ལ་སྐུ་ཁམས་མ་
སྙོམས་པའི་ཚུལ་བསྟན་ནས་ཚེས་ལྔ་ལ་སྐུ་ཡི་བཀོད་པ་རགས་པ་བསྡུ་བར་
མཛད་པའི་ཚེ་འཇའི་གདུང་དང་ཀ་བ་དང་། དྲ་བ་དྲ་ཕྱེད་སོགས་དང་། སྐུ་
གདུང་སྒོམ་ཁང་ནང་བཞུགས་པའི་ཐུགས་ཀ་ནས་འོད་བྱུང་བས་མར་མེའི་
འོད་ཀྱང་མོག་མོག་པོར་བྱས། ཞག་བདུན་གྱི་བར་དུ་འོད་སྣམ་བུ་དཀར་པོ་
བརྐྱངས་པ་ལྟ་བུ་སྤྱན་རས་གཟིགས་ཀྱི་ཕོ་བྲང་གྱིང་ལྷ་གངས་དཀར་ལ་ཟུག་
པ་ཀུན་གྱིས་མཐོང་བ་སོགས་ངོ་མཚར་བ་བྱུང་། ཐུགས་དམ་གྲོལ་མ་ཐག་
ཤངས་ནས་བྱང་སེམས་དཀར་དམར་འདྲེས་པ་མང་དུ་བྱུང་བའི་ཐིགས་པ་
གར་ཕོག་ཐམས་ཅད་རིང་བསྲེལ་དུ་གྱུར། སྐུ་གདུང་རིལ་པོ་གསེར་འབུམ་གྱི་
ནང་དུ་བཞུགས་སོ།། ན་
བརྩམས་ཆོས་ཀྱང་རྡོ་ རྗེ་ འཆང་ནས་ཡང་དགོན་པའི་བར་གྱི་བཀའ་
བརྒྱུད་གསེར་ཕྲེང་། སྐྱེས་རབས་བརྒྱ་ རྩ། མདོ་རྒྱུད་ དགོངས་ གསལ། མདོ་
སྔགས་གསལ་སྒྲོན། ཐུགས་རྗེ་ཆེན་པོ་བཅུ་གཅིག་ཞལ་གྱི་ཟབ་ཁྲིད་འགྲོ་བ་
ཀུན་འདྲེན། དེའི་རྒྱབ་ ཆོས་ གཏམ་ རྒྱུད་ ཕྲེང་བ་ བདུད་ རྩིའི་བུམ་བཟང་།
མགུར་ འབུམ། མི་ཏྲ་ ཁྲིད་ དྲུག་ སྔ་ ཕྱི་ གཉིས་ སོགས་ ཡོད་ པར་བཤད། སྐུ་
མཆེད་འབྲིང་བ་ནི་ཆུང་ངུ་ནས་རབ་ཏུ་བྱུང་སྟེ་གསང་ཕུར་སློབ་གཉེར་མཛད་
པས་ མཁས་ པ་ ཕུལ་ དུ་ ཕྱིན་ པ་ གྱུར་ ཀྱང་ གཞོན་ནུར་ གནས་ དེ་ ཉིད་ དུ་
གཤེགས༑ གཅུང་རིན་ཆེན་རྒྱལ་མཚན་ཡང་འཁོར་བར་ཞེན་པ་ལོག་ནས་
བསྟན་པ་ལ་རབ་ཏུ་བྱུང་། བླ་མ་དམ་པ་མང་པོས་རྗེས་སུ་བཟུང་། སྒྲུབ་པ་ལ་
- 202 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
རྩེ་གཅིག་གཞོལ་བས་རང་རྒྱུད་སྨིན་ཅིང་གྲོལ་ནས་སྤངས་རྟོགས་ཀྱི་ཡོན་ཏན་
རྒྱས༑ ཆོས་ སྐྱོང་ མང་ པོའི་ ཞལ་ མཐོང་ ཞིང་མ་ བསྐུལ་ ཡང་ འཕྲིན་ ལས་
བསྒྲུབས་པས་ནུས་མཐུ་ཆེ་བར་གྲགས་ཏེ། འཕགས་པ་ལྷས། ཚེ་འདི་བློས་
བཏང་རྩེ་གཅིག་སྒྲུབ་པ་མཛད། །ཉམས་དང་རྟོགས་པའི་ཡོན་ཏན་ཐུགས་ལ་
འཁྲུངས༑ ༑མཐུ་སྟོབས་ནུས་ པའི་ དབང་ཕྱུག་ཆོས་ ཀྱི་རྗེ། །རིན་ཆེན་རྒྱལ་
མཚན་ ཞབས་ ལ་ གསོལབ་ འདེབས། །ཞེས་ བསྔགས་ བརྗོད་ མཛད་ ཅིང་།
བདེ་མཆོག་ཡབ་ཡུམ་གྱི་ཆོས་སྐོར་འདི་ལས་གསན། གཞན་སྨིན་གྲོལ་གྱི་ །
ལམ་ལ་འགོད་ནས་གཤེགས་དུས་ཐུགས་དམ་ལ་ཡུན་རིང་བཞུགས་ཤིང་རྟེན་
ལ་རིང་བསྲེལ་མང་དུ་བྱོན། དམ་པ་སོ་ཆུང་བའི་སྐྱེ་བར་གྲགས། ཡུམ་མི་
གཅིག་པའི་སྐུ་མཆེད་དེ་ལ་སྲས་མོ་ཞིག་མངའ་བར་སྲས་གཉིས་བྱུང་བ་ལས་
ཆེ་བ་ཇོ་གདན་མཁན་པོ་ཟླ་བ་བཟང་པོ་བྱ་བ་གཞོན་ནུ་ནས་རབ་ཏུ་བྱུང་།
ཚུལ་ཁྲིམས་མིག་འབྲས་བཞིན་དུ་བསྲུངས། ཆོས་རྗེ་མཁས་གྲུབ་རིན་པོ་ཆེ་
དང་༑ མཚུངས་མེད་རྒྱལ་མཚན་བཟང་པོ། ཧོར་སྟོན་ནམ་མཁའ་དཔལ་ལ་
སོགས་པ་མཁས་དབང་དུ་མའི་ཞབས་ལ་གཏུགས། དབུ་མ་དང་། ཕར་ཕྱིན།
གསང་འདུས་ཀྱི་མན་ངག་རྣམས་ཞིབ་པར་ཞུས་ཏེ། ལོ་བཞི་བཅུའི་བར་དུ་
ཐུགས་དམ་ལ་རྩེ་གཅིག་ཏུ་གཞོལ། རྒྱལ་ཆེན་རྣམ་སྲས་དངོས་སུ་འགྲུབ་པས་
ལོངས་སྤྱོད་འབད་མེད་དུ་བྱུང་བ་རྣམས་དགེ་འདུན་གྱི་སྡེ་འཛུགས་པ་དང་།
རྟེན་བཞེངས་མཆོད་འབུལ་ཁོ་ནར་སྦྱར། མཁས་བཙུན་བཟང་གསུམ་འཛོམས་
པས་མཁས་གྲུབ་ཀྱི་སློབ་མ་མང་དུ་བྱུང་ཞིང་སྐུ་གཤེགས་དུས་ཀྱང་ཡ་མཚན་
- 203 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གྱི་ལྟས་མང་དུ་བྱུང་སྐད། དེའི་གཅུང་དཔལ་ལྡན་བཟང་པོ་ཡང་ཇོ་གདན་
དང་༑ ༼འགའ་ཞིག་ཏུ་ཀར་ཏོག་ཟེར་་་་དཀར་ ཏོག་ གི་ གདན་ ས་ ཉིས་ འབྲེལ་ མཛད་
ཅིང་༔ བྱང་ཆུབ་ཀྱི་སེམས་དང་ལྡན་པ་སོགས་བཟང་པོའི་ཡོན་ཏན་གྱིས་ཕྱུག་
པའི་བླ་མ་བཟང་པོར་གྱུར། གཤེགས་དུས་མེ་ཏོག་གི་ཆར་དང་། འཇའ་སྤྲིན་
སོགས་ཀྱིས་ངོ་མཚར་བ་བྱུང་བས་སྔར་མ་དད་པ་རྣམས་ཀྱང་ཕྱིས་དད་པའི་ས་
ལ་བཀོད་པར་གྱུར་ཏོ། ། 1 ད་ ངས་ དང ་ འ
ལྕམ་མོ་ཞིག་ཡོད་པ་དེ་ནི་གཟུགས་མཛེས་པ། དད་པ་དང་གཏོང་ཕོད་
ཆེ་བ། ལོངས་ སྤྱོད་ ཆེ་ བས་ སྐུ་ མཆེད་ རྣམས་ ལ་ བསྙེན་བཀུར་ དང་། བྱང་
སེམས་ཆོས་འཕགས་སོགས་བླ་མ་རྣམས་དང་། དབུས་ཀྱི་གདན་ས་རྣམས་ལ་
བསྙེན་བཀུར་ཞུ་བ། སྨན་བླ་སྟོང་ཚར་དང་བརྒྱད་སྟོང་གསེར་གྱིས་བཞེངས་
པ་དང་། འབུམ་བརྒྱ་ཚར་མང་པོ་དང་། རྒྱུན་དུ་སྒྲོལ་མ་དང་། ཡིག་དྲུག་དུང་
ཕྱུར་གཉིས་གསུངས་པས་ལོ་བརྒྱད་ཅུའི་དུས་སུ་སྤྱན་རས་གཟིགས་ཀྱི་ཞལ་
མཇལ་ཞིང་། དེའི་སྲས་ཇོ་གདན་མཁན་པོ་སྐུ་མཆེད་གཉིས་བྱུང་ངོ༌། །འདི་
དག་ནི་ཡབ་ཀྱི་རུས་ལས་བྱང་སེམས་མང་དུ་བྱུང་བ་ལས་བརྩམས་ཏེ་རུས་
ཕུན་སུམ་ཚོགས་པའི་ཚུལ་ཅུང་ཟད་སྤྲོས་པ་ཡིན་ནོ།། ། །
ཡུམ་ནི་སྤོ་བོ་ཡེ་གོང་ཐར་ལི་ཞེས་བྱ་བ་ན། བོད་ཀྱི་རྒྱལ་རྒྱུད་སྤོ་བོར་
མཆེད་པའི་རིགས་ལས་བྱུང་བ། སངས་རྒྱས་མཚོ་མོ་ཞེས་བྱ་བ། བུད་མེད་ཀྱི་
སྐྱོན་ལྔ་སྤངས་ཤིང་མཁའ་འགྲོའི་མཚན་དང་ལྡན་པ། ཆུང་ངུའི་དུས་ནས་
མཁའ་འགྲོ་མ་རྣམས་ཀྱིས་ཚོགས་འཁོར་དྲངས་ཤིང་རྡོ་རྗེའི་གླུ་ཐོས་པ། བདེ་
- 204 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སྟོང་གི་ཏིང་ངེ་འཛིན་ལ་ངང་གིས་གནས་པ། གཏོར་མ་ཕུལ་བ་མཁའ་འགྲོ་
ཆོས་སྐྱོང་གིས་དངོས་སུ་བཞེས་པའི་གཟིགས་སྣང་བྱུང་བ་ཞིག་ཡོད་ཅིང་།
ཞལ་སྔ་རིན་པོ་ཆེས་ཀྱང་ངེད་ཀྱི་ཨ་མ་དེ་མངོན་ཤེས་དང་ལྡན་པ་ཞིག་ཡོད།
ཅེས་གསུངས། ཡབ་ཡུམ་འདི་གཉིས་ལ་སྲས་གསུམ་མངའ་བ་རིགས་གསུམ་
མགོན་པོའི་སྤྲུལ་པར་གྲགས་ཤིང་། དེ་ནས་
དེ་ལྟར་ཡང་སློབ་དཔོན་རིན་པོ་ཆེས་གསལ་བར་ལུང་བསྟན་པ་ལས།
བེ་ རོའི་སྤྲུལ་པ་དྷརྨའི་མིང་། །འབྱུང་བའི་རྟགས་ སུ་ སྦྲུལ་ལོ་ལ། །ལྕགས་
མཁར་འོག་ཏུ་ཚ་ཆུ་འབྱུང་། །ཀླུ་ཡི་རྒྱལ་མཚན་མཉྫའི་མིང་། །འབྱུང་བའི་
རྟགས་ སུ་ རྟ་ ལོ་ ལ། །ཕ་བོང་ རལ་ བཤགས་ སྨན་ བླ་ འབྱོན། །སྤྱན་ རས་
གཟིགས་སྤྲུལ་འཕགས་པའི་མིང་། །འབྱུང་བའི་རྟགས་སུ་ལུག་ལོ་ལ། །གླང་
མཇུག་བྲག་ལ་ཡིག་དྲུག་འབྱོན། །ཞེས་ གསུངས་པ་ལྟར། སྲས་ཆེ་བ་ཕྱག་
རྡོར་སྤྲུལ་པ་ཆོས་ཀྱི་གྲགས་པ་ནི་ཡུམ་གྱི་ལྷུམས་སུ་ཞུགས་པ་ན་བུད་མེད་
མང་པོས་མེ་ཏོག་གཏོར་བ་དང༌། ལྷ་འདྲེས་བསྐོར་བ་བྱེད་པ་དང་། མཁའ་
འགྲོ་མ་རྣམས་ཀྱིས་མར་མེ་འབུལ་བ་ཀུན་གྱིས་མཐོང་བ་སོགས་ངོ་མཚར་
བའི་ལྟས་མང་པོ་བྱུང་། །
1:|:རབ་བྱུང་བདུན་པའི་མེ་སྦྲུལ་ལོར་མཚོ་ཆུ་མདའ་ཕུར་སྐུ་འཁྲུངས་པའི་ཚེ་
ལོང་པོ་ལྕགས་མཁར་གྱི་འོག་ཏུ་ཆུ་ཚན་རྡོལ་བ་བྱུང་། ཆུང་ངའི་དུས་ནས་རྗེ་
བཙུན་འཇམ་དབྱངས་ཀྱིས་ཡང་ཡང་ཞལ་གཟིགས་པས། ཐུགས་རབ་ཆེ་བ་
དང་མངོན་ཤེས་མངའ་ཞིང་འཆད་རྩོད་རྩོམ་གསུམ་ལ་མངའ་བརྙེས་པ་བྱུང༌།
- 205 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ནམ་ཞིག་དཀར་ཏོག་དགོན་དུ་ནམ་གུང་ལ་ཡར་ཀི་བཏང་ནས་རྣམ་སྣང་མ་
གཏོགས་པའི་ལྷ་ཐམས་ཅད་འཕུར་སོང་བས་ར་མདའ་ལ་རྒྱུག་ཟེར་བས།
གཞན་གྱིས་ཕྲུ་གུ་འདི་སྨྱོའམ་ཟེར་ཞིང་སྤྱོས་ནས་སྣང་ཆུང་བྱས་པར། རིང་
པོར་མ་ལོན་པར་ལྷ་ཁང་འགྱེལ་ནས་རྣམ་སྣང་གཅིག་པུར་སྐྱོན་མ་བྱུང་བར་
བཞུགས་པས་ཀུན་ངོ་མཚར་བར་གྱུར། ཡབ་ཀྱི་དྲུང་ནས་དགེ་བསྙེན་གྱི་སྡོམ་
པ་ཞུས་པར་མཚན་དཀོན་མཆོག་འབྱུང་གནས་སུ་བཏགས། སང་སིང་དགོན་
དུ་རྗེའི་དངོས་སློབ་སེམས་དཔའ་ཆེན་པོ་ཆོས་འཕགས་ཀྱི་དྲུང་དུ་དགེ་ཚུལ་གྱི་
སྡོམ་པ་ཞུས་པར་མཚན་ཆོས་ཀྱི་གྲགས་པར་གསོལ། དེར་དབུ་མ་རྩ་འཇུག་
དང་ གསང་འདུས་ ལ་ གསན་སྦྱངས་མཛད། གསང་ཕུར་ བྱོན་ནས་མཁས་
དབང་གྲགས་པ་འོད་ཟེར་གྱི་ཞབས་ལ་གཏུགས། ཕར་ཕྱིན་དང་། དབུ་ཚད་
སོགས་ལ་སྦྱངས་པ་དཔྱིས་ཕྱིན་པར་མཛད། རིང་པོར་མ་ཐོགས་པར་ཚིག་
དོན་རྣམས་ཁོང་དུ་ཆུད་ཀྱང་སྦས་པའི་ཚུལ་དུ་བཞུགས། དྲུང་སངས་རྒྱས་
དཔལ་བ་ལ་ཀུ་ཅོར་བའི་ཆོས་རྒྱུན་རྣམས་གསན། ཆུང་ངུའི་དུས་ནས་དབང་
གིས་རྒྱུད་སྨིན་ཅིང་དམ་ཚིག་དང་སྡོམ་པ་མིག་འབྲས་བཞིན་དུ་བསྲུངས།
ཆོས་བརྒྱད་མགོ་སྙོམས་པའི་སྦས་པའི་རྣལ་འབྱོར་པ་ཁོ་ན་མཛད་ཅིང་། རྩེ་
གཅིག་སྒྲུབ་པ་ལ་གཞོལ་བས་ཏིང་ངེ་འཛིན་གྱི་སྒོ་མང་པོ་ཐུགས་ལ་འཁྲུངས།
ཐུན་མོང་སྣང་ཚུལ་ལ་ས་བདག་གི་ནད་ཀྱི་སྙུན་གཞི་བཞེས་ཏེ་སྔོན་གྱི་ལས་
ངན་རྣམས་ཟད་པ་ཡིན་གསུངས་ནས་ཐུགས་དགའ་བདེའི་ངང་དུ་བཞུགས།
ཞལ་སྔ་རིན་པོ་ཆེ་དབུས་ཕྱོགས་སུ་ཕེབས་ཉེའི་སྐབས། ཕྱག་ནས་བཟུང་སྟེ་ད་
-206 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ནི་རིང་མིན་ང་ཡང་འཆི་བར་སྣང་ནའང་། ད་ཁྱེད་ཀྱིས་བསྟན་པ་ལ་ཕན་པ་རྒྱ་
ཆེར་འབྱུང་བར་སྣང་བས་སེམས་དགའ། སྤྱིར་བཀའ་ཕྱག་གཉིས་མེད་ཀྱི་
གདམས་པ། ཁྱད་པར་དུ་དྲུང་ཀུ་ཅོར་བ། རྗེ་རིན་པོ་ཆེའི་བུ་ཆེན་ཡིན་པས་
དེའི་ལུང་བསྟན་པ་ལ་བརྟེན་ནས་དགོན་པ་བཏབ། སྐུ་གསུང་ཐུགས་རྟེན་མང་
དུ་བཞེངས་པ་ཡིན་པས་རྗེའི་བསྟན་པ་ནམ་ལངས་པའི་སྟེང་དུ་ཉི་མ་ཤར་བ་
ལྟ་ བུ་ ཞིག་ མཛོད། ཅེས་ཞལ་ ཆེམས་ གནང་ ནས་ རིང་ མིན་ ཐང་ གྲར་ སྐུ་
གཤེགས་ཏེ་སྐུ་གདུང་ལ་འཇའ་ཟུག་པ་དང་མེ་ཏོག་གི་ཆར་བབས། སྐུ་གདུང་
རིལ་པོ་མཆོད་རྟེན་དུ་བཞུགས་པ་དེང་སང་གི་བར་དུ་ཡུལ་མི་རྣམས་ཀྱི་
བསོད་ནམས་ཀྱི་ཞིང་དང་ཉི་ཆར་གང་འདོད་སློང་ས་བྱིན་ཆེ་བར་གྲགས་སོ།།
དེའི་སྐུ་ཕྱི་མར་ཤར་ཕྱོགས་བྷ་ག་ལར་འགྲོ་བའི་དོན་མཛད། དེའི་ཕྱི་མ་ནི་
བྲག་ལྕི་ཡུལ་སྨད་དུ་སྐུ་འཁྲུངས་པའི་དགའ་ལྡན་སྤྲུལ་སྐུ་གྲགས་པ་སྤོ་བོ་སུམ་
རྫོང་གི་བླ་མ་མཛད་ཅིང་། རི་བོ་ཆོས་འཕེལ་དུ་གསེར་གདུང་བཞེངས་པ་
དང་། བསྟན་པའི་བྱ་བ་རྒྱ་ཆེན་པོ་མཛད་ནས་མཐར་སྐྲན་ལུང་དགའ་ལྡན་དུ་
སྐུ་གཤེགས་སོ།། ཁྱད་པར་བྱ། གང་ ལ ་གག་དང་ ལ་
འབྲིང་བ་འཇམ་དབྱངས་ཀྱི་སྤྲུལ་པ་འཇམ་དབྱངས་གཞོན་ནུ་ནི། རབ་
བྱུང་བདུན་པའི་ས་ཕོ་རྟ་ཡི་ལོར་སྐུ་འཁྲུངས་པ་དང་བྲག་རི་ཉིལ་བའི་བྲག་
རལ་གྲིས་གཤགས་པ་ལྟ་བུ་ལ་སྨན་བླ་རང་བྱོན་ཤར་བ་དུས་མཚུངས་པ་བྱུང་
ཞིང་། འདི་ཡི་ཡུམ་ནི་གཡུང་དྲུང་ལྕམ་ཞེས་པའི་ཀུ་ཅོར་བ་གཅིག་ཡིན་ལ།
ལ་ལས་ཡབ་ཀུ་ཅོར་བའི་གཅུང་རིན་ཆེན་རྒྱལ་མཚན་ཡིན་པ་ལྟར་བཤད་
- 207-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱང་༑ འཇམ་དབྱངས་གཞོན་ནུ་རང་ཉིད་ཀྱི་རྣམ་ཐར་དུ་ཀུ་ཅོར་བའི་སྲས་སུ་
གསུངས་པར་ཞལ་སྔ་ཆོས་འབྱུང་ལས་བྱུང་ངོ༌། །དགུང་ལོ་ལྔ་ཐོག་ཡབ་ལ་
དགེ་བསྙེན་གྱི་སྡོམ་པ་ཞུས། མཚན་འཇམ་དབྱངས་བཤེས་གཉེན་དུ་གསོལ།
ཆུང་ངུ་ནས་ཡིག་ཀློག་ཐོགས་མེད་དུ་ཤེས། སང་སིང་དུ་ཆོས་འཕགས་ལས་
རབ་ཏུ་བྱུང་བའི་མཚན་འཇམ་དབྱངས་གཞོན་ནུ་བཏགས། དེར་སློབ་དཔོན་
ཆོས་འཕགས་དང་། ནམ་མཁའ་ རིན་ཆེན་གཉིས་ལ་དབུ་མ་དང་། གསང་
འདུས་གསན་སྦྱངས་མཛད། བླ་མ་གཙང་པ་ལ་སྦྱོར་དྲུག་གསན། དེ་ནས་
དབུས་སུ་བྱོན་ནས་ཆོས་རྗེ་ཆོས་ཀྱི་རྒྱལ་མཚན་དང་། རོང་སྟོན་བློ་བཟང་
གྲགས་པ། ཆོས་རྗེ་བློ་གྲོས་བརྟན་པ། ཆོས་རྗེ་སྨོན་ལམ་དཔལ་བ་རྣམས་
ལས་མདོ་སྔགས་ཀྱི་ཆོས་བསམ་གྱིས་མི་ཁྱབ་པ་གསན། རྒྱུད་དུ་ལོ་གསུམ་
བཞུགས་ནས་རྒྱུད་ཆེན་སྦྱིན་པ་དཔལ་བ་དང་། གྲགས་བཟང་པ་རྣམས་ལས་
གསང་འདུས་ཀྱི་རྒྱུད་འགྲེལ་རྣམས་དང་
། བདེ་མཆོག་ལཱུ་དྲིལ་སོགས་ཕ་རྒྱུད་
མ་རྒྱུད་རྣམས་རྗེའི་བཤད་སྲོལ་ལ་ལེགས་པར་སྦྱངས། དགུང་ལོ་སོ་བརྒྱད་པ་
བྱ་ཡི་ལོར་དགའ་ལྡན་དུ་རྗེ་བློ་གྲོས་བརྟན་པས་མཁན་པོ་དང་། རྒྱུད་ཆེན་
སྦྱིན་པ་དཔལ་བས་སློབ་དཔོན། གྲགས་བཟང་བས་གསང་སྟོན་མཛད་ནས་
བསྙེན་པར་རྫོགས། ལོང་པོར་བྱོན་ནས་གཅུང་རིན་ཆེན་རྒྱལ་མཚན་དང༌།
རྒྱལ་བ་འཕགས་པ་ལྷ་ལ་བདེ་མཆོག་སྙན་བརྒྱུད་སོགས་ཟབ་ཆོས་མང་པོ་
དང་༑ གདན་ས་ཐེལ་དུ་བྲག་ཅོག་པ་རིན་ཆེན་བཟང་པོ་དང་། ཆོས་རྗེ་ལྷུན་
བདེ་བ་ལ་སྤྱན་སྔ་ཆོས་དྲུག་སོགས་དྭགས་པོ་བཀའ་བརྒྱུད་ཀྱི་ཟབ་ཆོས་མང་
- 208 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དུ་གསན། གྲོ་བོ་ལུང་དུ་རྒྱལ་སྲས་ཤར་ལུང་པ་ནམ་མཁའ་དཔལ་ལྡན་ལ་ལྟ་
ཁྲིད་དང༌། བློ་སྦྱོང་སོགས་དང་། གཞན་ཡང་པོ་ཏོ་བ་གཞོན་ནུ་དཀོན་མཆོག།
དྲུང་པ་སངས་རྒྱས་དཔལ། བྱང་སེམས་ཤཱཀྱ་རིན་ཆེན་སོགས་བཤེས་གཉེན་
མང་དུ་བསྟེན་ནས། མདོ་སྔགས་ཟབ་རྒྱས་ཀྱི་གདམས་པས་ཐུགས་རྒྱུད་ཕྱུག་
པར་གྱུར་པ་ན། ཡུ་ལུ་ཕུར་བདེ་ཆེན་བསམ་གཏན་གྱི་ནགས་ཁྲོད་ཅེས་བྱ་བའི་
དབེན་གནས་སུ་བཞུགས་ཤིང་སྒྲུབ་པ་ལ་རྩེ་གཅིག་ཏུ་གཞོལ། ལུང་རྟོགས་
ཀྱི་ཡོན་ཏན་གོང་དུ་འཕེལ་ཞིང་། འཕྲིན་ལས་དབྱར་མཚོ་ལྟར་རྒྱས་པའི་ངང་
ནས་རི་ཁྲོད་དེ་དང་མཁའ་སྤྱོད་རི་ཁྲོད་སོགས་སུ་ཀོང་ཕྱོགས་ཀྱི་བླ་ཆེན་དང༌།
དགེ་འདུན་མང་པོར་མདོ་སྔགས་ཀྱི་ཆོས་འཁོར་མང་དུ་བསྐོར་ནས་སྐལ་ལྡན་
རྣམས་སྨིན་གྲོལ་གྱི་ལམ་དུ་བཀོད། ཆོས་རྒྱལ་དུག་རི་ནག་པོ་དང༌། ལྷ་མོ་
སྤྱང་ཞོན་ མ་ སོགས་ ཆོས་ སྐྱོང་ མང་ པོས་ ཞལ་ གཟིགས་ ཤིང་ འཕྲིན་ལས་
བསྒྲུབས། དུག་རི་ནག་པོའི་བསྐང་བཤགས་བསྟོད་བསྐུལ་སོགས་སྒྲུབ་སྐོར་
གྱི་ཡིག་ཆ་རྒྱས་པ་ཞིག་ཀྱང་མཛད། རང་ཉིད་ཀྱི་རྣམ་ཐར་དང༌། རྒྱལ་སྲས་
ཤར་ལུང་པའི་རྣམ་ཐར་དང་བཀའ་འབུམ་ཡང་བསྒྲིགས། རྒྱལ་བ་འཕགས་
པ་ལྷའི་བཀའ་ལྟར་བདེ་མཆོག་སྙན་བརྒྱུད་ཀྱི་མངོན་དཀྱིལ་རྒྱས་པ་བརྩམས།
གཞན་ཡང་བརྩམས་ཆོས་མང་དུ་ཡོད་པར་སྣང་ཡང་འཕགས་པ་ལྷའི་བསྟོད་
པ་འགའ་ཟུང་ལས་དུས་དབང་གིས་རྩད་མ་ཆོད་ཅེས་ཞལ་སྔ་ཆོས་འབྱུང་ལས་
གསུངས༑ དེ་ལྟར་དགུང་ལོ་བདུན་ཅུ་དོན་གཅིག་བཞུགས་ཤིང་རབ་བྱུང་དགུ་
པའི་དཀར་པོ་ས་མོ་སྦྲུལ་གྱི་ལོ་ཆོ་འཕྲུལ་ཟླ་བའི་ཚེས་གསུམ་ལ་སྐུ་གཤེགས་
- 209 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཏེ་ཟླ་བ་གཅིག་གི་རིང་ཐུགས་དམ་འོད་གསལ་དུ་བཞུགས་ཤིང་ཐུགས་དམ་
གྲོལ་བ་ན་སྐུ་གདུང་ཞུགས་སུ་ཕུལ་བས། ཕག་དཀར་ཤེས་རབ་གསལ་བྱེད་
དང་༑ དུང་གཡས་འཁྱིལ་སོགས་རྟེན་དང་རིང་བསྲེལ་མང་དུ་བྱོན་པ་རྣམས་
འགྲོ་བའི་བསོད་ནམས་ཀྱི་ཞིང་དུ་བཞུགས་སོ།། ། །
སྐུ་ཕྲེང་དང་པོ་འཕགས་པ་ལྷའི་རྣམ་པར་ཐར་པ་བཤད་པ།
སྐུ་མཆེད་གསུམ་གྱི་ཆུང་བ་ནི། ༧རྒྱལ་བ་འཕགས་པ་ལྷ་ཡིན་ཞིང་དམ་
པ་འདི་ཉིད་དུས་ཕྱིས་རོང་སྟོན་བློ་བཟང་གྲགས་པས་བཀའ་འདྲི་གནང་བར།
ཞལ་སྔ་རིན་པོ་ཆེ་ཉིད་ཀྱི་ཞལ་ནས། ངས་བརྒྱ་བྱིན་གྱི་གཉའ་བར་ཞོན་ནས་
གངས་རིའི་ཁྲོད་འདིར་འོངས་པ་ཡིན་གསུངས་པ་ལྟར། སྔོན་བདག་ཅག་གི་
སྟོན་པ་དགའ་ལྡན་དུ་ལྷའི་བུ་དམ་པ་ཏོག་དཀར་གྱི་སྐྱེ་བ་བཞེས་ནས་ལྷ་
རྣམས་ལ་ཆོས་བསྟན་ཅིང་བཞུགས་པ་ན། འཛམ་བུ་གླིང་པའི་སྙིགས་དུས་ཀྱི་
གདུལ་བྱ་མགོན་མེད་པ་རྣམས་ཀྱི་དོན་དུ་གཟིགས་པ་ལྔ་ལ་གཟིགས་ཏེ་གླང་
ཆེན་ཐལ་དཀར་མཆེ་བ་དྲུག་ལྡན་གྱི་རྣམ་པས་ཚངས་པ་དང་བརྒྱ་བྱིན་ལ་
སོགས་པའི་འཁོར་ཕུན་སུམ་ཚོགས་པས་མདུན་བདར་ནས། མཆོད་པ་དང་
བཀུར་བསྟི་བླ་ན་མེད་པས་མཆོད་བཞིན་པར་བཀྲ་ཤིས་པའི་ལྟས་དཔག་ཏུ་
མེད་པ་དང་བཅས་ཏེ་ཡུམ་སྒྱུ་འཕྲུལ་ཆེན་མོའི་ལྷུམས་སུ་ཞུགས་པ་ཇི་ལྟ་བ་དེ་
-210 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བཞིན་དུ། བདག་ཉིད་ཆེན་པོ་འདི་ཡང་སུམ་ཅུ་རྩ་གསུམ་གྱི་ལྷ་ཡི་གནས་ན་
ལྷ་ཡི་བུ་རབ་སྣང་རྒྱལ་པོའི་སྐུ་ཡི་རྣམ་པས་ཆོས་བསྟན་ཅིང་ལྷ་རྣམས་གྱི་དོན་
མཛད་བཞིནཔར་བཞུགས་པ་ན། མཐའ་འཁོབ་མུན་པའི་ཡུལ་དུ་སྙིགས་ལྔའི་
གདོན་གྱིས་གཟིར་བའི་འགྲོ་བ་ཉམ་ཐག་པ་རྣམས་ཀྱི་དོན་དུ། བསྟན་པའི་ཉི་
མ་ཆེན་པོ་གསལ་བའི་ཕྱིར་ལྷ་ཡི་དབང་པོ་བརྒྱ་བྱིན་གྱིས་གདན་དྲངས་ནས་
བཀྲ་ཤིས་དགེ་མཚན་གྱི་ལྟས་ཕུན་སུམ་ཚོགས་པ་དང་བཅས་ཏེ་ཡུམ་གྱི་
ལྷུམས་སུ་ཞུགས་སོ།། ལོ་
ལྷུམས་སུ་ཞུགས་པའི་ཚེ་ལྟས་ཕུན་སུམ་ཚོགས་པ་བྱུང་ཚུལ་ནི། ཡབ་ཀུ་
ཅོར་བ་མཁའ་ལྡིང་ལ་ཁར་བཞུགས་པའི་མནལ་ལམ་དུ། རབ་བྱུང་གི་རྣམ་པ་
ཞིག་བྱུང་ནས། ང་ནི་སྔོན་གྱི་ཕག་མོ་གྲུ་པ་སྟེ། །རྟེན་འབྲེལ་མཐུ་ཡིས་ཁྱོད་ཀྱི་
རིགས་སུ་གྱུར། །ཟེར་བ་རྨིས་པ་དང་། ཡང་ཡུམ་གྱི་མནལ་ལམ་དུ། དབུ་ལ་
ཐོར་ཅོག་བཅིངས་པ་རྣ་བར་དུང་སྒོར་བརྒྱུས་པ་སྐུ་སྟོད་གཅེར་བུ། སྐུ་སྨད་
དར་གྱི་བཟའ་ཅན། ཕྱག་ན་ཌ་མ་རུ་དང་ཐོད་པ་བསྣམས་པ་ཞིག་བྱུང་ནས།
ང་ནི་རྣལ་འབྱོར་མི་ཏྲ་ཛོ་ཀི་སྟེ། །ཡུལ་ཕྱོགས་འདི་རུ་ལྟད་མོ་བལྟ་རུ་ཕྱིན།
༼འོང་༽ ༑དོ་ནུབ་ང་ལ་གནས་ཁང་གཡར་བར་ཞུ། །གསུངས་བྱུང་བར་སྣང་ཡང་།
ཡུམ་རང་ཉིད་ཀྱིས། རྣལ་འབྱོར་པ་འདི་ཕག་མོ་གྲུ་པ་ཡིན་འོང་སྙམ་པ་ཞིག་
བྱུང་བ་དང་། ཡང་མི་དཀར་པོ་ཞིག་བྱུང་ནས། ཡུམ་ལ་གནས་ཁང་གཡོར་
ཟེར་ནས་ལུས་ལ་ཐིམ་པས་དགའ་བདེའི་སྣང་བ་བྱུང་བ་དང་། ཡང་ཡུམ་གྱི་
སྣང་བར། རྟོགས་ལྡན་པའི་པང་ན་སེངྒེ་དཀར་མོ་ཞིག་མཆོངས་བྱུང་བ་ལུས་
- 211 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལ་ཐིམ་པ་ཞིག་ཀྱང་བྱུང་གསུངས། ལྷུམས་སུ་བཞུགས་པའི་ཚེ་ནའང་ཡུམ་གྱི་
སྣང་བ་ལ། བུད་མེད་མང་པོས་ལུས་ལ་མེ་ཏོག་གཏོར་བ་དང་། རང་གིས་
ཀྱང་དེ་རྣམས་ལ་ཕར་མེ་ཏོག་གཏོར་བ་དང་། ལྷའི་བུ་མོ་དང་། མི་མ་ཡིན་
མང་པོས་ནུབ་རེ་བཞིན་དུ་ཕྱག་དང་སྐོར་བ་བྱེད་པ་དང་། འོད་ཟེར་གྱི་དྲ་བ་དྲ་
ཕྱེད་ཀྱིས་ལུས་ལ་གཡོགས་པ་དང་། ཁོག་པའི་ནང་ནས་ཡི་གེ་དྲུག་པ་དང༌།
ཨཱ་ལི་ཀཱ་ལིའི་སྒྲ་སྒྲོགས་པ་དང་། ལུས་སེམས་བདེ་བས་ཁྱབ་པ་སོགས་དགེ་
མཚན་བཟང་པོ་རྒྱུན་མི་ཆད་པ་བྱུང་བར་གྱུར་ཏོ། །ཀུན་
སྐུ་བལྟམས་པའི་དུས་ནི། སློབ་དཔོན་རིན་པོ་ཆེས་ལུང་བསྟན་པ་ལྟར་
དོན་གྲུབ་ཅེས་པ་ས་མོ་ལུག་གི་ལོར། གནས་ཁང་ལ་ཉི་མ་ཤར་བ་དང་དུས་
མཚུངས་པར། གང་གི་མཛེས་སྐུ་ཟླ་གཞོན་གསར་པ་ཡུམ་མངལ་ཆུ་འཛིན་གྱི་
རྒྱ་ལས་གྲོལ་ཏེ། འགྲོ་བའི་ལེགས་བྱས་ཤར་རིའི་རྩེ་མོར་ངོ་མཚར་བའི་ལྟས་
བཟང་འོད་དཀར་གྱི་ཕྲེང་བ་དཔག་ཏུ་མེད་པ་སྤྲོ་བཞིན་པར་སྐལ་བཟང་
གདུལ་བྱའི་འདྲེན་བྱེད་ཀྱི་ཡུལ་དུ་མངོན་པར་གསལ་བར་གྱུར་ཏོ། །དེ་དང་
དུས་མཚུངས་པར་ལོང་པོ་གླང་མཇུག་གི་བྲག་ལ་ཡིག་དྲུག་རང་བྱོན་དུ་ཕེབས་
པ་དེང་སང་སྐྱེ་བོ་ཀུན་གྱི་བསོད་ནམས་ཀྱི་ཞིང་དུ་བཞུགས་སོ། །དེ་ནི་འཕགས་
མཆོག་སྤྱན་རས་གཟིགས་ཉིད་ནོར་པད་གྱི་ཕྱག་མཚན་དོར་ཏེ་གངས་རིའི་
ཁྲོད་འདིར་མི་ཡི་རྣམ་པར་བྱོན་ནས་རྒྱལ་བསྟན་ཉིན་མོ་ལྟར་གསལ་བར་
མཛད་པའི་ལྟས་སུ་གོར་མ་ཆག་གོ །འཁྲུངས་མ་ཐག་ནས་ཏིང་ངེ་འཛིན་ལ་
མཉམ་པར་བཞག་པ་དང་། སྤྱན་གྱིས་ཕྱོགས་བཅུར་གཟིགས་ཤིང་གཟི་བྱིན་
-212 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དང་ལྡན་པར་སེངྒེ་བཞིན་དུ་འཇིགས་པ་མེད་པར་གནས་སོ།། མ་དགའ་
འདི་ཡི་ཞལ་ནི་ཟླ་བ་ལྟར་རྒྱས་ཤིང་དཔྲལ་བ་དབྱེས་ཆེ་བ་དང་། དབུ་
གདུགས་ལྟར་ཟླུམ་ལ་སྤྱི་གཙུག་མཐོ་བ། ཤངས་ཀྱི་གཟེངས་མཐོ་ཞིང་སྨིན་མ་
ཕྲ་བ། སྤྱན་དཀྱུས་རིང་ཞིང་དཀར་ནག་གི་ཆ་གསལ་བ། ཞལ་གྱི་མཆུ་སྒྲོས་
དམར་ཞིང་སྙན་ཤལ་འཕྱང་བ། དབང་པོ་རྣམས་གསལ་ཞིང་ཡན་ལག་དང་
ཉིང་ ལག་རྒྱས་པ། སྐུ་ སྐབས་ ཕྱེས་ པ་ དང༌ པགས་ པ་ མེ་ ཏོག་ ཀུ་ མུ་ དའི་
མདངས་ཀྱིས་བྱུག་པ་ལྟ་བུའི་མདོག་ལེགས་པ་སོགས་མཚན་དཔེའི་དཔལ་
གྱིས་མཛེས་པའི་སྐུ་མཆོག་སྐྱེ་བོ་ཀུན་གྱི་མིག་གི་བདུད་རྩི་ལྟ་བུར་ལྷམ་མེར་
བཞུགས་སོ། །དེར་མཛེས་ཤིང་ཡིད་དུ་འོང་བའི་འཇའ་ཚོན་སྣམ་བུ་བརྐྱངས་
པ་འདྲ་བས་ནི་ནམ་མཁའ་གང་། མེ་ཏོག་གི་ཕྲེང་བས་ནི་བར་སྣང་མཛེས་
པར་བྱས། ལྷའི་སྤོས་ཀྱི་དྲི་ཞིམ་པོས་ནི་ཕྱོགས་ཀུན་ཏུ་ཁྱབ། ཕྱི་རོལ་དུ་ཡིད་
དུ་འོང་ཞིང་སྐད་སྙན་པའི་བྱ་མང་པོས་བསྐོར་ཞིང་དགའ་བའི་རྣམ་འགྱུར་དུ་
མས་སྐད་སྙན་པོ་ཡང་ཡང་དུ་སྒྲོག །སྔར་མེད་པའི་ལྗོན་ཤིང་དང་མེ་ཏོག་ཀྱང་
གངས་སར་བཞད། ཡུལ་རྣམས་སུ་ལོ་ལེགས་ནོར་འབྲུ་འཕེལ་བ་དང་། བདེ་
སྐྱིད་ལོངས་སྤྱོད་རྒྱས་པ། ནད་ཡམས་འཁྲུག་རྩོད་ཞི་བ། སྐྱེ་བོ་རྣམས་ཡ་
རབས་ཀྱི་ཚུལ་ལ་ངང་གིས་འཇུག་པ་སོགས་བཀྲ་ཤིས་དགེ་མཚན་གྱིས་ཁྱབ་
པར་གྱུར་ཏོ།།
སྐུ་གཞོན་ནུའི་དུས་ནས་བག་མེད་བྱིས་པའི་སྤྱོད་པ་ལ་ངང་གིས་རྒྱབ་
ཀྱིས་ཕྱོགས་ཏེ་བག་ཡོད་པ་དང་ཡིད་གཞུངས་པ། དད་པ་དང་གུས་པ་ལྡན་པ།
- 213 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བྱམས་པ་དང་སྙིང་རྗེ་ཆེ་བས་སྐྱེ་བོ་གཞན་གྱིས་སེམས་ཅན་ལ་གནོད་འཚེ་
བྱེད་པ་གཟིགས་ན་སྤྱན་ཆབ་དབང་མེད་དུ་འབྱིན་པ། རྒྱལ་སྲས་ཀྱི་སྤྱོད་པ་
ལ་ངང་གིས་འཇུག་པ། དབྱངས་གསལ་ལ་སོགས་པའི་ཡི་གེ་འདོན་པ་དང་།
ཆོས་འཆད་པ་དང་མཉམ་པར་བཞག་པ་སོགས་ཀྱི་ཚུལ་མཛད་པ་དང་། བར་
སྣང་དུ་ཕྱག་མཛུབ་བསྟན་ནས་མང་པོ་གཟིགས་ཚུལ་མཛད་པ་སོགས་ཀྱི་ངོ་
མཚར་བའི་རྣམ་པར་ཐར་པ་རང་ཆས་སུ་བྱོན་པའི་རྒྱལ་སྲས་བྱང་ཆུབ་སེམས་
དཔའི་རང་རྟགས་གསལ་པོར་ངོམ་ཞིང་། རང་གཞན་གྱི་དོན་གཉིས་ལྷུན་
གྲུབ་དུ་སྟེར་བའི་ལེགས་ཡོན་གྱི་དཔལ་ཕུན་སུམ་ཚོགས་པའི་གཏེར་དུ་གྱུར་
ཏོ།། ད་འབདན་ འདས་ དཔ ལ་
་ སྨྲས་པ། ། ཀ ། དར ད ་མ་ ༡ བར་ཟླ་
ཕྱག་ན་པད་དཀར་འཛིན་པ་ཡིས།། སྤྲོ་ན་ད་དུང་བཀལ་
ཐུགས་བསྐྱེད་དམ་བཅའ་མ་དོར་བར། ། :༡ སུ་ དེ་
། གངས་རིས་བསྐོར་བའི་ཡུལ་ལྗོངས་འདི། ། ན་ན་ནང་
1:|:བརྩེ་ཆེན་ཕྱག་གི་མཐིལ་དུ་འཛིན།། །། གལ་
༢
སྤྲུལ་པ་དཔག་མེད་བཀྱེས་པ་ལས།། བྱེད་པ་དག་
ལྷ་བུ་རབ་སྣང་རྒྱལ་པོ་དེ། །
དབང་པོའི་ཕྱག་གིས་བཏེགས་ནས་ནི།།
ལྗོངས་འདིར་འགྲོ་བའི་མགོན་དུ་བྱོན།། ་ ་ ་ ་ ་
1:
-214 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ལ་དྲ་བ་ བསོད་ནམས་བྱེ་བས་མདུན་བསུས་ཏེ། ཨ་ཏེ་མ་
།བྱ་བ་གང་དང་དུད་དང་། མི་མཆོག་ཨེ་ཐཾ་འདུས་པ་ལས།།
ཁ་པ། ག་ ལ་ཁ་མངལ་བཟང་མཛེས་པའི་ཕོ་བྲང་དུ།།
ཆག་སྐད་དེ་ལ་དོག་པ་མེད་པར་བདེ་བར་བཞུགས།། བདག་
བདག་ས་བོད་ཀྱི།། དམ་ ་་་་་་་་་་་་་་
་ གང་ཚེ་མཛེས་སྐུ་པདྨ་དཀར།། པོ ད་
ལ་བ། ཡུམ་མངལ་འདམ་ལས་གྲོལ་བ་ན།། ་་་་་་་
པ། ཉེས་པའི་ཆུ་ཡིས་མ་གོས་ཤིང་།། ་་་་
བ་འགག་པ་ དགེ་ལེགས་དཔལ་གྱི་འདབ་བརྒྱ་བཞད།། །
པ
བ་དང་། དེ་ཚེ་སྐལ་ལྡན་བུང་བའི་ཚོགས།། ་་་་་་་་་
1:|:ཀ་བ་ཀླུ་ཞག་བྱུང་བྱ་མི་ དམ་ཆོས་སྦྲང་རྩི་སྦྱིན་ནོ་ཞེས། ། ་་།
མངོན་དགས་དར་དིར་སྒྲོགས་པ་ཡིས།། མ་
འགྱིག་བ་ལ་ཀུན་གསལ་བུ་མོའི་རྣ་བ་འགེངས།། ་ ་་་་
ਸਭ ਕਈ ਸਨ , ਇਸ ਨੂੰ 20 ਮਈ 2
ཁྱོད་ནི་ན་ཚོད་ཕྲ་ན་ཡང་།།
:
པ ་ བསྐལ་མང་ཚོགས་གཉིས་ཡོངས་གོམས་པས།། རིག་
ཀ་ཏ་ :་ ཆོས་ཀྱི་འབྱོར་པས་ཕྱུག་པ་ནི།། ་་་་་་་།
ཤ་བ་ན། ད་དུ། ས་བཅུའི་དབང་ཕྱུག་ལས་ཀྱང་ལྷག ། རང་
-215 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། ་་་་་་ ལ་་་་་་འདི་
དགུང་ལོ་གསུམ་པའི་ཚེ་ཡབ་ཀྱིས་དགེ་བསྙེན་གྱི་སྡོམ་པ་གནང་ནས་
མཚན་ འཇམ་དཔལ་ཞེས་གསོལ། དེ་སྐབས་རྣམས་སུ་གཞི་བདག་དཀར་
ཕྱོགས་པ་རྣམས་ཀྱིས་ཕྱག་མཆོད་སྐོར་བ་བྱེད་པ་དང་། ཁྱད་པར་དུ་མི་དཀར་
པོ་ཞིག་ཡང་ཡང་འོངས་ནས་མཇལ་ཞིང་ཡང་ཡང་ལག་གིས་རེག་པ་ཞིག་བྱུང་
བ་དང༌། དེར་མི་མ་ཡིན་ནག་ཕྱོགས་པ་གདུག་པ་ཅན་ཞིག་ཡོད་པ་གནས་མ་
བཟོད་པར་གཞན་དུ་ བྱོལ་དགོས་པ་བྱུང་། མནལ་ལམ་རྩོལ་མེད་ཟིན་པ་
དང་༑ ལྷ་སྐུ་འབྲི་བ་སོགས་བཟོ་ཡི་གནས་མང་དུ་མཁྱེན་པ་དང་། སཾ་སྐྲ་ཏའི་
སྐད་ཀྱིས་གཟུངས་སྔགས་མང་པོ་ཞིག་གསུངས་ནས་ངེད་རྒྱ་གར་བས་འདི་
ལྟར་འདོན་པ་ཡིན་གསུངས། ཡབ་ཀྱིས་དཀྱིལ་འཁོར་དུ་སྨིན་པར་མཛད་
པའི་ཚེ་ཡེ་ཤེས་པ་དངོས་སུ་ཕེབས་ཤིང་གདམས་པའི་བདུད་རྩི་ཡང་ཐོབ་
སྐད༑ དགུང་ལོ་དྲུག་པའི་ཐོག་ཡབ་གཤེགས། དེ་ནས་སློབ་དཔོན་གྲགས་པ་
བཤེས་གཉེན་གྱི་དྲུང་དུ་ཡི་གེ་འབྲི་ཀློག་སོགས་སྦྱངས་པས་རིང་པོར་མི་
ཐོགས་པར་མཁས་པར་གྱུར་ཏེ་རྩོམ་པའང་ཤུགས་ཀྱིས་ཐོན་པ་བྱུང་། སློབ་
དཔོན་གྱིས་འདི་ཡི་ཤེས་རབ་ལྟ་བུ་ངས་སྔར་མཐོང་མ་མྱོང་གསུངས་ནས་
ཐུགས་ཤིན་ཏུ་དགྱེས་པར་མཛད། དེའི་ཚེ་དགེ་སློང་ཡོན་ཏན་རིན་ཆེན་གྱི་རྨི་
ལམ་དུ། རྗེ་འདི་ཉིད་ནམ་མཁར་འཕུར་སོང་བའི་རྗེས་སུ་དགེ་འདུན་ གྱི་
ཚོགས་བསམ་གྱིས་མི་ཁྱབ་པ་དང་། སྐྱེ་བོ་འབུམ་ཕྲག་མང་པོ་ཟས་ནོར་དང་
བཅས་ཏེ་ཇེ་མཐོ་ཇེ་མཐོར་སོང་བ་ཞིག་རྨིས་པས་དད་པ་ལྷག་པར་སྐྱེས་སྐད།
- 216 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ཡང་ ཡུམ་ སྲས་ གཉིས་ སྤག་ ཕུར་ ཡོན་ བདག་ ཞིག་ གིས་ གདན་དྲངས་ཏེ་
བཞུགས་སྐབས་ནུབ་གཅིག་རིངས་པར་གཟིམ་སད་ནས། ཨ་མ་ཨ་མ་ཕ་ཀི་
ན་མི་ནག་རྟ་ནག་ཅན་མང་པོ་འདུག །ངས་ཀྱང་མང་པོར་སྤྲུལ་ནས་བཏུལ་བ་
ཡིན་གསུངས་པ་དེ་ནི་ཕྱོགས་དེར་ནག་ཕྱོགས་པ་ཤིན་ཏུ་རྩུབ་པ་ཞིག་ཡོད་པ་
དེ་བཏུལ་བ་ཡིན་འདུག །ཡང་སྤུངས་གླིང་བླ་མ་ རས་ པ་ཟེར་བ་ཞིག་ སྐུ་
མཚམས་བཞུགས་པའི་མནལ་ལམ་དུ། སྤྱན་རས་གཟིགས་ཕྱག་བཞི་པ་ཞིག་
སྐས་ལ་འཛེགས་ཏེ་ཕེབས་བྱུང་བ་རྨིས་པའི་ཕྱི་ཉིན་རྗེ་འདི་སྐས་ལ་འཛེགས་
ཏེ་ཕེབས་བྱུང་བས་ཡ་མཚན་ཞིང་དད་པ་ཆེར་སྐྱེས་སྐད། དེ་འདྲ་ སློབ་མ་
རྣམས་ཀྱིས་ཉམས་སྣང་མང་ཡང་འབྲིར་མ་ལངས། དགུང་ལོ་བཅོ་ལྔའི་དུས་
ཡུམ་ལ་སྙན་གཞི་བྱུང་བ་ན། ད་རེས་ང་རང་འཆི་བས་ཁྱོད་ཀྱིས་ང་ཡི་ཐོད་པ་
འདི་ལོངས་དང་གཞན་ལ་ཕན་ཐོགས་ཡོང་གསུངས་ཤིང་ངོ་མཚར་བའི་ལྟས་
དང་བཅས་ཏེ་སྐུ་གཤེགས་པ་ན། རྗེ་འདིས་ཡུམ་གྱི་བཀའ་བཞིན་དབུ་ཐོད་
ལེན་རྩིས་མཛད་པ་ན། གཞན་རྣམས་ཀྱིས་ སྨྱོས་ནས་ལེན་མ་བཅུག་པས་
གདུང་སྦྱངས་པ་ན་ཐོད་པ་ཡར་བྱུང་བར་རྡོ་རྗེ་ཕག་མོའི་སྐུ་གསལ་བར་བྱོན་
ཅིང་རྟེན་ལ་རིང་བསྲེལ་མང་དུ་བྱོན། །
རྟེན་དེ་ལ་ཐོས་བསམ་གྱིས་ཡོན་ཏན་བརྙེས་པའི་ཚུལ་ནི། དེ་ནས་སྔོན་
རྗེ་ཙོང་ཁ་པ་ཉང་པོ་ལྡང་མདོར་ཕེབས་པ་ན་དབུ་ཞྭ་དང་ཕྱག་མཁར་ཆུར་ལྷུང་
བས་ང་ཡི་བསྟན་པ་ཆུ་བོའི་རྒྱུན་ལྟར་རིང་ཞིང་ཉོན་མོངས་པའི་སྐོམ་ནད་སེལ་
བ་དང་། ཁྱད་པར་དུ་ཕྱག་མཁར་གང་དུ་ཆགས་པ་དེར་ཕར་ཕྱིན་གྱི་བཤད་གྲྭ་
-217-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དང་༑ དབུ་ཞྭ་ཆགས་ས་དེར་དབུ་མའི་བཤད་གྲྭ་འབྱུང་བར་ལུང་བསྟན་པའི་
ཉང་པོ་སང་སིང་སྒང་ངམ་ཐེག་ཆེན་ཆོས་འཁོར་གླིང་ཞེས་བྱ་བ་དེར། རྗེའི་
དངོས་སློབ་སེམས་དཔའ་ཆེན་པོ་ཆོས་འཕགས་ཀྱི་དྲུང་དུ། སྐུ་མཆེད་གསུམ་
གྱིས་ལྷན་ཅིག་དུ་དགེ་ཚུལ་གྱི་སྡོམ་པ་མནོས་པའི་སྐབས། བླ་མས། ཁྱོད་རྫུ་
འཕྲུལ་ཅན་དུ་སྣང་བས་མིང་ལ་མོའུ་འགལ་བུ་བཏགས་གསུངས་པས། ང་ལ་
འཕགས་པ་ལྷ་ཟེར་བ་ཡིན་ཞུས་པས་མཚན་དེ་ལྟར་གསོལ། དེ་ནས་གསང་
བ་འདུས་པའི་དབང་གནང་བ་སོགས་ཆོས་དང་ཟང་ཟིང་གཉིས་ཆར་ནས་
སྤྱན་གྱི་འབྲས་བུ་ལྟར་བསྐྱངས། སློབ་དཔོན་ནམ་མཁའ་རིན་ཆེན་ལས།
རིམ་ལྔ་གསལ་སྒྲོན་དང་། འགྲེལ་པ་སྒྲོན་གསལ་གསན་པས་དེའི་དུས་ནས་
གོ་བ་གཏིང་ཚུགས་པ་རྙེད་ཅིང་དད་པ་ལྷག་པར་འཁྲུངས། སློབ་དཔོན་མགོན་
ཡེ་དང་། རོང་པོ་དཀའ་བཅུ་ནམ་མཁའ་བློ་གྲོས། ཆོས་ཀྱི་རྒྱལ་མཚན་རྣམས་
ལ་དབུ་མ་རྩ་འཇུག་དང༌། བསྡུས་སྦྱོར་བརྩི་བར་མཛད། དབུ་མ་འཇུག་པ་
ཐུགས་འཛིན་མཛད་ཅིང་། སློབ་དཔོན་ཆོས་ཀྱི་རྒྱལ་མཚན་ལ། ངས་དབུ་མ་
འཇུག་པའི་དབུ་ནས་བཤད་པ་ཞིག་བྱེད་པས། ཁྱོད་ཀྱིས་གསོན་གནང་ཞུས་
པས༑ རྒྱ་གར་གྱི་པཎྜི་ཏ་མང་པོས་གོ་བ་རྙེད་མ་ཐུབ་པའི་གཞུང་ལ། ཁྱོད་
ཀྱིས་བསླབ་ལོང་ཡང་མེད་པའི་བཤད་པ་སྟེ། འོན་ཀྱང་གྱིས་གསུངས་པར། །
བཤད་པ་མཛད་པས་ཐུགས་ཡུལ་དུ་མ་ཤོང་བས་ཤིན་ཏུ་ངོ་མཚར་བར་གྱུར།
དེ་ནས་སློབ་དཔོན་ནམ་མཁའ་རིན་ཆེན་མཁའ་ལྡིང་ལ་ཁར་གདན་དྲངས་ཏེ་
དཔལ་གསང་བ་འདུས་པའི་དབང་སོགས་ཞུས་ནས་ཆ་རྐྱེན་གང་ཡོད་ཀྱིས་
- 218 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
འབུལ་བ་ཕུལ། བླ་མ་འདིའི་གསུང་བཤད་ཀྱིས་ཐུགས་ཡིད་འཕྲོག་པས་བླ་
མའི་གཙོ་བོར་འཛིན་པར་མཛད། དེ་ནས་ཀོང་པོ་ཕྱོགས་སུ་ཕེབས་པའི་ལམ་
ནས་ལོ་འབྲེལ་ཆུ་འགྲམ་དུ་གཟིམས་པའི་མནལ་ལམ་དུ། ཀོང་ཕྱོགས་ཐམས་
ཅད་མུན་པས་ཁྱབ་འདུག་པར་ཉི་མ་ཤར་ནས་གསལ་ལམ་མེར་སོང་བ་རྨིས་
པས༑ འདི་ཕྱོགས་སུ་བསྟན་པ་ལ་ཕན་པ་འབྱུང་བར་དགོངས། ཀུ་ཅོར་བའི་
བུ་ཆེན་རྟོགས་པ་དང་རྫུ་འཕྲུལ་བརྙེས་པ་ཤངས་པ་བྱ་བྲལ་བ་ལ་ཀུ་ཅོར་བའི་
ཆོས་སྐོར་རྣམས་དང༌། བཀའ་གདམས་གླེགས་བམ་སོགས་གསན། དེ་ནས་
ལྷོ་བྲག་གྲུབ་ཆེན་དང་བླ་མ་དབུ་མ་པའི་དངོས་སློབ་རྟོགས་ལྡན་འབུམ་ཞེས་
ཕྱག་རྡོར་འགྲུབ་པ་དེ་ལ། ལྷོ་བྲག་ཆོས་སྐོར་དང་། འཇམ་དབྱངས་ཆོས་སྐོར་
རྣམས་གསན། མཁས་གྲུབ་རྗེའི་དངོས་སློབ་ཉང་སྟོན་བསོད་ནམས་ལྷུན་གྲུབ་
ཀྱི་དབོན་པོ་དཀའ་བཅུ་པ་ལ། མཁས་གྲུབ་རྗེའི་ལུགས་ཀྱི་མགོན་པོ་ཕྱག་
དྲུག་པའི་རྗེས་གནང་བཅུ་གསུམ་དང་། དམར་ནག་ཤོག་དྲིལ་བཅུ་གསུམ་
སོགས་མགོན་པོའི་ཆོས་སྐོར་ཡོངས་རྫོགས་གསན། བྱང་སེམས་ཤཱཀྱ་རིན་
ཆེན་ལ། ཇོ་བོའི་ཆོས་ཆུང་བརྒྱ་རྩ། བློ་སྦྱོང། སྦྱོར་དྲུག །ངེས་དོན་བརྒྱ་ རྩ་
སོགས་ཇོ་ནང་ཆོས་སྐོར་རྣམས་གསན། དྲུང་སངས་རྒྱས་དཔལ་ལ། མི་ཏྲ་
ཁྲིད་དྲུག །འབྲུག་པའི་ཁྲིད་ཆེན་བརྒྱད། གཅོད་ཡུལ་སོགས་བཀའ་ལུགས་
གཅོད་སྐོར་ཆ་ཚང་བ་དང། ཀུར་ཅོར་བའི་བཀའ་འབུམ། སྙིང་པོ་དོན་གསུམ།
བེའུ་བུམ་དམར་པོ། བསྲེ་འཕོ། བླ་སྒྲུབ། བཀའ་གདམས་གླེགས་བམ་སོགས་
སྔ་ཕྱིར་ཆོས་བཀའ་མང་དུ་གསན། རྗེ་བཙུན་ཀུན་དགའ་བཀྲ་ཤིས་ལ། ཚེ་
-219-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དཔག་མེད་གྲུབ་རྒྱལ་ལུགས་སོགས་འབའ་ར་བའི་ཆོས་སྐོར་རྣམས་གསན།
དེ་ནས་དགེ་ལྡན་རྣམ་པར་རྒྱལ་བའི་གླིང་དུ་ཕེབས་ཏེ། དེར་གདམས་ངག་སུ་
ཆེ་དྲིས་པས། ཆོས་ རྗེ་ རིན་པོ་ཆེ་ནི་མཛད་འཕྲིན་རྒྱ་ཆེ་བས་ཆོས་རྒྱ་ཆེར་
གནང་མི་ལྕོགས། ཆོས་རྗེ་རོང་པོ་བློ་བཟང་གྲགས་པ་འདི་ས་སྐྱ་དང་། བཀའ་
བརྒྱུད༑ ཞ་ལུ་སོགས་གདམས་ངག་རྒྱ་ཆེ་སྟེ་འབའ་ཟམ་པ་ཡིན། བླ་མ་པཎ་
ཆེན་པ་འདི་གཞན་གྱི་ཆོས་ལུགས་དང་མ་འདྲེས་པའི་དགེ་ལྡན་པའི་ཆོས་
ལུགས་ལ་མཁས་པ་ཡིན་པས་ཁོང་ལ་གཏུགས་ཟེར། གདམས་ངག་མང་དུ་
ཐོས་པ་དེ་བླ་མའི་སྐྱོན་མ་ཡིན་པས་ང་ཡི་ཡོངས་འཛིན་དམ་པ་དེ་ཉིད་ཡིན་
སྙམ་དུ་དགོངས་ནས། རོང་པོ་བློ་བཟང་གྲགས་པའི་ཞབས་ལ་གཏུགས། ཆ་
རྐྱེན་གང་ཡོད་ཕུལ་ནས་ཉིད་ལ་གང་བཞུགས་པའི་གདམས་པ་རྗེས་སུ་འཛིན་
པར་ཞུས་པས། ཕ་བུ་འཕྲད་པ་ལྟར་དགྱེས་པར་མཛད་ནས། གསང་འདུས་
ཡེ་ཤེས་ཞབས་ལུགས་དང༌། འགོས་ལུགས། མར་ལུགས་སོགས་གསང་བ་
འདུས་པའི་སྐོར་གྱི་དབང་དང་ཁྲིད་ལུང་མན་ངག་རྣམས་དང༌། ཀྱེ་རྡོར་ས་
ལུགས་དང་། རྔོག་ལུགས་གཉིས་དང་། གདན་བཞིའི་དབང་དང་རྒྱུད་བཤད་
སོགས་རྣལ་འབྱོར་ནམ་མཁའི་སྐོར་དང་། དུས་འཁོར་རྭ་འབྲོའི་བཤད་པ་
དང་མན་ངག་རྣམས་ཡོངས་རྫོགས་དང། སྒྱུ་དྲའི་རྒྱུད་འགྲེལ་སོགས་རྣམ་སྣང་
སྒྱུ་ དྲའི་ སྐོར། དགྲ་ ནག་ གི་ རྒྱུད་ འགྲེལ་ གཤིན་ རྗེའི་ གཤེད་ དམར་ ནག་
འཇིགས་གསུམ་གྱི་སྐོར་དང་། ལཱུ་ཨི་པའི་དབང་སོགས་བདེ་མཆོག་གི་སྐོར་
རྣམས་དང༌། མ་ཧཱ་མ་ཡའི་དབང་བརྒྱུད་ལ་སོགས་པ་སྒྱུ་མ་ཆེན་པོའི་སྐོར་
- 220 -



གདོན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
རྣམས་དང་། ཉི་ཤུ་རྩ་གཅིག་མའི་དབང་སོགས་སྒྲོལ་མའི་སྐོར་དང་། དམར་
ཁྲིད་ལ་སོགས་ཐུགས་རྗེ་ཆེན་པོའི་སྐོར་དང་། རྡོར་དབྱིངས་ལ་སོགས་ཡོ་གའི་
སྐོར་ དང༌། ཇོ་བོའི་ ལུགས་ སོགས་ མི་ འཁྲུགས་ པའི་ སྐོར་ དང༌། གདུགས་
དཀར་སོགས་གཙུག་ཏོར་གྱི་སྐོར་དང་། གྲུབ་རྒྱལ་ལུགས་སོགས་ཚེ་དཔག་
མེད་ཀྱི་སྐོར་དང༌། བ་རིའི་ལུགས་སོགས་རྣམ་འཇོམས་ཀྱི་སྐོར་དང་། ཤྭ་ན་
བཞི་སྐོར་སོགས་རྟ་མགྲིན་གི་སྐོར་དང་། དམིགས་པ་སྐོར་གསུམ་ལ་སོགས་
པའི་མི་གཡོ་བའི་སྐོར་དང་། སྒྲུབ་ཐབས་སྣ་ཚོགས་པ་དང་གཟུངས་ཆོག་སྣ་
ཚོགས་པའི་སྐོར། ཁྱད་པར་དུ་ཡོ་ག་དེ་ཉིད་བསྡུས་པ། རྩེ་མོ་དཔལ་མཆོག
ཆོས་དབྱིངས་གསུང་དབང་། སྦྱོང་རྒྱུད་ལ་སོགས་པའི་དབང་དང་བཤད་པ་
མན་ངག་རྣམས་དང་། རྒྱུད་སྡེ་སྤྱི་རྣམ་སོགས་བུ་སྟོན་གྱི་ཆོས་སྐོར། ལམ་རིམ་
ཆེ་ཆུང་གཉིས་དང༌། སྔགས་རིམ་ཆེན་མོ། རིམ་ལྔ་གསལ་སྒྲོན་སོགས་རྗེ་རིན་
པོ་ཆེའི་ཆོས་སྐོར་རྣམས་དང་། རས་ཆུང་ སྙན་བརྒྱུད་དང་། མར་པའི་ཤོག་
དྲིལ་སོགས་བཀའ་བརྒྱུད་ཀྱི་ཆོས་སྐོར་རྣམས་དང་། ཨུ་རྒྱན་བསྙེན་སྒྲུབ་
སོགས་ཕྲེང་བའི་ཆོས་སྐོར། བདེ་ཆེན་ རལ་ གཅིག་ ལ་ སོགས་ ཁྲོ་ཕུ་བའི་
གདམས་པའི་སྐོར་དང་། འགྲེལ་ཆེན་དྲི་མེད་འོད་སོགས་རྒྱུད་འགྲེལ་མང་པོ་
རྣམས་འཁོར་ཚོགས་ཕུན་སུམ་ཚོགས་པ་དང་བཅས་ཏེ་ལེགས་པར་ཐོབ་བོ།།
། འདི་དག་ཞིབ་པར་གསན་ཡིག་ཏུ་གསལ་ཞིང་། འདི་དག་གི་སྐབས་སུ་
དཀའ་བའི་གནས་ལ་མཐའ་དཔྱད་པའི་དོགས་གཅོད་ཀྱང་མང་དུ་ཞུས་པས་
མཁྱེན་རབ་ཀྱི་ལྷ་ལམ་དཔག་པར་དཀའ་བའི་རྣམ་དཔྱོད་ལ་བླ་མ་དགེ་འདུན་
- 221-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དང་བཅས་པས་བསྔགས་ཤིང་དགྱེས་པར་གྱུར། དེ་དག་གི་སྐབས་སུ་ཐ་ན་སྐུ་
ལས་ན་བཟའ་ཚུན་ཆད་གང་རྙེད་ཀྱི་ཕྱག་རྟེན་རེ་མེད་པར་ཕྱག་སྟོང་དུ་ཞུ་མ་
མྱོང་གསུངས་ཤིང་མཆོད་གཡོག་སོགས་ཚུལ་བཞིན་ལེགས་པར་མཛད། ཆོས་
སྐྱོང་རྣམས་ཀྱི་རྗེས་གནང་གང་བྱས་ཀྱང་ཆོས་སྐྱོང་རྣམས་ཁྱོད་ལ་དགྱེས་པའི་
རྣམ་འགྱུར་མཛད་པར་སྣང་ཞིང་། ཁྱོད་ལ་ཆོས་བཤད་དུས་རིག་པ་དྭངས་
ཤིང་སྤྲོད་མཁན་ཡོད་པ་ལྟ་བུ་རང་བྱུང་གསུངས་ནས་བླ་མ་དགྱེས་པའི་གསུང་
བྱོན་༑ ངས་ཆོས་འདི་ཀུན་ལ་རེ་རེ་བཞིན་ནས་དཀའ་བ་སྤྱད་ནས་བཙལ་བས་
བཀའ་ལུང་སོགས་རྒྱ་ཆེ་ནའང་འགའ་ཞིག་གིས་ཉོག་པོའི་མཐོང་ཚུལ་ཡང་
ཡོད་མོད། ཆོས་འདི་ཀུན་གྱི་བདག་པོ་ཁྱོད་ཀྱིས་ཡོང་བར་སྣང་བས་དཀའ་
སྤྱད་བྱས་རིན་བྱུང་གསུངས་ནས་ཐུགས་དགྱེས་པ་ཆེན་པོ་མཛད། དགའ་ལྡན་
ཁྲི་ཆེན་ལྔ་པ་འཇམ་དབྱངས་བློ་གྲོས་ཆོས་སྐྱོང་གི་དྲུང་ནས་འཇིགས་བྱེད་དང་
མགོན་པོ་ཕྱག་དྲུག་པའི་སྐོར་གྱི་གདམས་པ་རྣམས་མནོས། སློབ་དཔོན་སྦྱིན་
པ་དཔལ་བ་དང་། གྲགས་པ་བཟང་པོ་ལས་གསང་འདུས་དང་བདེ་མཆོག་གི་
རྒྱུད་འགྲེལ་དང་མན་ངག་མང་དུ་མནོས། བླ་མ་དཔལ་ལྡན་པ་ལས་རྣམས་
སྲས་ལ་སོགས་པའི་རྗེས་གནང་དང་བཀའ་ལུང་མང་དུ་གསན། འདི་དག་གི་
སྐབས་ནས་ཡོ་བྱད་དངོས་པོ་གང་ཡོད་ཀྱིས་བླ་མ་རྣམས་ལ་མཆོད་པ་དང་།
སྤྲང་སློང་ཉམ་ཐག་ལ་གཏོང་བའི་ཕྱག་ཡང་བ་བཅས་ལ་བརྟེན། འཚོ་ཆས་
དཀའ་སྤྱད་ཀྱིས་ཡུན་ རིང་བཞུགས་ནས་བསོད་ནམས་ཀྱི་ཞིང་དམ་པར་
ཚོགས་ཆུ་མང་དུ་བསྐྱལ་བ་དང་། དཀོར་ལ་འཛེམས་དྲག་པས་མང་ཇ་ཡང་མ་
- 222 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བཞེས་ པ་ སོགས་ བསོད་ནམས་ ཀྱི་ ལས་ ལ་ གཅེས་ སྨྲས་ ཆེ་ བར་ མཛད།
སྐབས་ཤིག་གསོལ་ཆས་མེད་པར་ཞག་ཤས་བཞུགས་པ་དང་། མང་ཇའི་ཇ་
རོ་བླངས་ནས་གསོལ་བ་སོགས་དཀའ་སྤྱད་ཧ་ཅང་གནང་ཆེ་བས་སྐུ་ཤ་སྲབ་
ཅིང་ཟུངས་ཞན་པས་སྐུ་རུས་པགས་པས་གཡོགས་ཙམ་ལ་སེར་པོར་སོང་ནས་
ཕེབས་བཞུད་དཀའ་བ་ཁྱར་ཁྱོར་དུ་གྱུར། དེའི་ཚེ་ཤིག་ནད་ཚབས་ཆེན་གྱིས་
སྐུ་གྲོང་ལ་ཁད་ཙམ་གྱུར་པ་གནས་བརྟན་ལྷ་དབང་གིས་མཐོང་བས་ཧེ་ལས་
ནས༑ ཆོས་ རྗེ་ རིན་ པོ་ ཆེར་སྙན་འབུལ་ཞུས་པས། ཆོས་ རྗེ་ རིན་ པོ་ ཆེས་
གསོལ་ བེམ་ གཅིག་ དང༌། རྩམ་ ཡ་ གཅིག །ཐུད་ གདར་ གཅིག །ཤ་ ཁོག་
གཅིག་བཅས་གནང་ནས་ཞག་འགའ་སོང་བ་ན། གསོལ་བེམ་དེ་ཕྱག་རྟེན་དུ་
ཕུལ༑ ལྟོ་ཆས་གཞན་རྣམས་ཀྱང་སྤྲང་སྦྱིན་སོགས་མཛད་ནས་བཞུགས་པ་ན་
གནས་བརྟན་ལྷ་དབང་གིས་གཟིགས་པས་བཀའ་བཀྱོན་མཛད། ཡང་བླ་མ་
ལ་ཞུས་ཏེ་གསོལ་ ཆས་ལན་ འགར་ བསྐྱལ་ ཡང་། ཁོང་ དངོས་ པོར་ འཛིན་
ཆགས་བྲལ་ཞིང་གཏོང་སེམས་གོམས་ཆེས་པས་སྔ་མ་ཁོ་ན་ལྟར་མཛད་པ་
ལས་བཅོས་སུ་མེད། ཉེ་གནས་ཀྱང་ཡིད་ཐང་ཆད། ཤིག་ནི་བལྟར་མི་བཟོད་
པ་གྱུར་པས། གནས་བརྟན་གྱིས་ཤིག་གསལ་བར་བརྩམས་པ་ན། ངས་ཆུང་
དུས་ནས་ཤིག་མི་བསལ་བའི་དམ་བཅའ་ ཡོད་གསུངས་ཏེ་ སེལ་མ་ཉན།
གནས་བརྟན་གྱིས་རུས་ཐང་དྲངས་ནས་སྐུ་ལུས་གསོ་བར་ཞུས་པས། ངས་ཤ་
མི་ཟ་བ་ཡིན་པས་རུང་ཐང་མི་འཐུང་གསུངས། དེ་ནས་གནས་བརྟན་གྱིས་
ཆོས་རྗེ་ལ་ཀུ་ཅོར་དཔོན་པོ་འདི་ཤིག་ནད་ཀྱིས་གྲོང་པར་སྣང་ཡང་། རུས་
-223-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཐང་དྲངས་པ་མི་གསོལ་བས་ཞལ་ཏ་ཞིག་གནང་མཛོད་ཞུས་པ་ལྟར། ཆོས་
རྗེས་ཞལ་ཏ་གནང་བས། བླ་མའི་བཀའ་མི་བཅག་གསུངས་ནས་རུས་ཐང་
ཉུང་ཙམ་གསོལ་བས་སྐུ་ཁམས་ཅུང་སོས་པ་བྱུང་། དེ་ནས་གནས་བརྟན་གྱིས།
འདིར་ འཚོ་ཆས་ཀྱང་སྲབ། ཉེ་གནས་ཀྱང་སུན་པར་སྣང་ཞིང་། ཉི་སྟེང་དུ་
རྩམ་ཚུལ་མོད་པར་བསམ་ནས། ཁྱེད་ཉི་སྟེང་དུ་བྱང་སེམས་ཆེན་པོ་མཇལ་
བར་འབྱོན་པར་ཞུས་པ་ན། ངས་སྔར་ནས་ཁོང་ལ་སེམས་བསྐྱེད་གཅིག་ཞུ་
འདོད་ཡོད་པས་དེ་ཆོག་གསུངས་ནས་བྱོན་པས་འགྱེལ་ལ་ཁད་པ་ཁྱར་ཁྱོར་
དུ་སོང་བས་བཙུན་མོ་ཚལ་གྱི་ཆུ་བརྒལ་བ་ན་བརྒྱལ་ཏེ་ཡུན་རིང་ལུས། དེར་
དགེ་སློང་གིས་རླུང་བཅོས་བྱས་ཤིང་རུས་ཐང་ཅུང་ཕུལ་ནས་གཟིམ་བཅུག་སྟེ།
དེའི་ཚེ་ཤིག་རྣམས་སྤྲུགས་པས་གཟིམས་སད་པ་ན། དེ་ལ་བརྟེན་ནས་སྙིང་རྗེ་
དྲག་པོས་སྤྱན་ཆབ་བསྙིལ་ནས་ཁྱོད་ཀྱིས་སྲོག་ཆགས་ལ་དེ་འདྲ་ཡོད་པ་
གསུངས་ནས་དགེ་སློང་ལ་བཀའ་བཀྱོན་གནང་། འདི་ལྟ་བུ་ནི་རང་རེ་རྣམས་
འཇུག་པ་ལྟ་ཅི་རྗེས་སུ་ཡི་རང་བ་ཙམ་ཡང་བྱ་བར་དཀའ་བའི་རྒྱལ་སྲས་བྱང་
ཆུབ་སེམས་དཔའི་སྤྱོད་པ་རྨད་དུ་བྱུང་བ་ལགས་སོ།། །། :ཀྱི
དེ་ལ་འདི་སྐད་ཅེས་བྱ་སྟེ། ས : ་ ་ ་
རྒྱལ་སྲས་སྙིང་སྟོབས་ཅན་ཁྱོད་ཆོས་ཀྱི་ཕྱིར།། ་་་་་
ཡུན་རིང་དཀའ་སྤྱད་བསྟེན་པས་ལུས་རིད་ཅིང་།། །།
ਕਿ 'ਨਾਮ ਨੇ ਕਿ ཕྱག་ཞབས་པདྨའི་རྩ་བ་ལྟར་ཕྲ་བ།། ད་དུང་།
དཀའ་ཐུབ་བསྟེན་པའི་དྲང་སྲོང་མཆེད་ཟླར་གྱུར།། །།
- 224 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གོམ་འགྲོས་འཁྱོར་བའི་ཞབས་ཟུང་གིས།།
། འཁྱོག་རིས་ས་ཡི་རྒྱན་དུ་བཀོད།། མ་
སྐྱོན་བྲལ་གསུང་གི་གདངས་ཉམས་པ།། ད་
བུ ང་བའི་དབྱངས་ལ་འགྲན་པ་བཞིན།།
བ་ ༡ : 1:1 ན་ ་ ་ ་ ་
ལུས་སྐྱེས་སྲོག་ཆགས་ཚོགས་རྣམས་ལ།། །
ཤ་ཁྲག་ཕངས་མེད་སྟེར་བ་ནི།། ། 1:|:ཀྱི
ཀྱི་སྙིང་སྟོབས་ཅན་གྱིས་རང་གི་ལུས།། དགག་
དང་། ན་བ་ དྲུ ག་ལྡན་སྟག་ལ་བྱིན་དང་མཚུངས།། ་་་་་་་
་་ ་ག ་བར་དུ་བལ་པ་ ༡ ན ས་ ༡༡ ནས་ ༡༣
། ། དེ་ཚེ་དུས་ཀྱི་ཕོ་ཉ་དེ།། ཀུན་ག ར
། ། མྱུར་བའི་ཚུལ་གྱིས་དྲུང་དུ་སྙེམ།།
1:|: : སྐུ་ལུས་དམན་ཡང་ཐུགས་ཀྱི་གཟིས།། དུ ས་
བ བ བ ། ། འཇིག་རྟེན་མེས་པོའི་ཁེངས་པ་འཕྲོགས། ། ན་
ਇਸਲਾ ਕਰਨ ਲਈ ਇਸ ਦਾ ਨਾਮ ਸੁਪਰ
པ་དང་། ད་དུང་ཞུམ་པ་ཡོངས་བཏང་ནས།། །
བ་བ་བ་ མ དོ་སྔགས་ཆོས་ཀྱི་པདྨའི་མཚོར།། ་ ་
ག་ག་ན་རྒྱ ལ་སྲས་ངང་པའི་རྒྱལ་པོ་ཁྱོད།། :: 1:| ན་
དགའ་མགུར་འཇུག་པ་ཨེ་མ་མཚར།། དེ་དང་། ། མ་
- 225 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ལྟའི་རྒྱལ་སྲས་སྤྱོད་པ་ཡི།།
། ངོ་མཚར་འཕྲུལ་གྱི་ལྟད་མོ་ལ།། དད ་པས། །
རྒྱལ་དང་རྒྱལ་བའི་སྲས་རྣམས་ཀུན།། གང་དུ་
གཡེང་བ་མེད་པར་གཟིགས་སམ་སྙམ།། ལོ་ད་
དེ་ནས་བྱང་སེམས་བདེ་མོ་ཐང་པ་བློ་གྲོས་རྒྱལ་མཚན་ལ་མཇལ་ནས་
སེམས་བསྐྱེད་ཞུས། །གཞན་ཡང་བློ་སྦྱོང་དང་། སྙུང་གནས་ཀྱི་ཆོག །སྐྱེ་བ་
བརྟག་ཐབས་སོགས་ཆོས་མང་ དུ་གསན། འདི་ནས་བཟུང་སྟེ་སྡོར་དཀར་
གདན་གཅིག་ཕྱག་ལེན་ཁོ་ན་མཛད། བྱང་སེམས་རིན་པོ་ཆེས་བསྐུལ་གནང་
ལྟར༑ ཤར་ པ་ རིན་ཆེན་རྒྱལ་མཚན་ གྱི་བསྟོད་ པ་ བརྩམས་ཏེ་ཕུལ་བས་
དགྱེས་པར་མཛད། འཚོ་ཆས་གནང་ཡང་ན་བཟའ་སྲབ་པས་གཟིམ་ཡེ་མ་
ཁུག་པས། བྱང་སེམས་པས་མཚན་ཕྱེད་ཙམ་དུ་གསོལ་བེམ་ཞིག་གནང་སྐྱེལ་
བྱུང་བས། བྱམས་སེམས་པ་འདི་ལ་མངོན་ཤེས་ཐོགས་མེད་མངའ་བ་ཞིག་
འདུག་ དགོངས་ པ་བྱུང་། དེ་ ལྟར་ མདོ་ སྔགས་ཟབ་རྒྱས་ ཀྱི་གདམས་ པའི་
བདུད་རྩི་ངོམས་མེད་དུ་གསོལ་ཞིང་ཐོས་བསམ་སྒོམ་པ་ཡ་མ་བྲལ་བར་ལག་
ལེན་རྒྱུད་ཐོག་འཁེལ་བའི་གནད་ཀྱིས་ཉམས་རྟོགས་ཀྱིས་རྒྱུད་ཕྱུག་པར་གྱུར་
པ་དང་། དཀའ་བའི་གནས་ལ་བརྡར་ཤ་བཅད་ནས་གཞུང་དོན་ལ་དཔྱད་པ་
རྫོགས་པའི་ངེས་ཤེས་འདྲེན་པ་ལས་ཐོས་ལོ་ཙམ་དུ་མ་ལུས་པར་མཛད་པ་
ཡིན་ནོ། །
- 226 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
2 ད་ནི་རང་ཡུལ་དུ་ཕེབས་ནས་ཡོངས་འཛིན་དམ་པ་འདི་རྣམས་ཀྱི་
བཀའ་དྲིན་གསབ་པར་བྱའོ་སྙམ་དུ་དགོངས་ནས་ཉང་པོར་ཕེབས་ཏེ་མཁའ་
ལྡིང་རི་བོ་ཆོས་འཕེལ་དུ་རེ་ཞིག་བཞུགས་ནས་ཐུགས་དམ་ལ་འགྲུས་པར་
མཛད༑ དེ་ནས་གཅུང་རིན་ཆེན་རྒྱལ་མཚན་ལས་བདེ་མཆོག་སྙན་བརྒྱུད་ཀྱི་
སྐོར་རྣམས་གསན། རིམ་གྱིས་ཀོང་པོར་ཕེབས་ནས་ཞི་བ་ལྷ་དང་དཔོན་སློབ་
གཉིས་ཆོས་རྗེ་གཙང་པ་མཇལ་བར་ཙ་རིར་བྱོན་པས་ཙ་རི་མ་ཆེན་དུ་མཇལ།
རྔོག་དཀྱིལ་བདུན་ཆ་ལག་དང་བཅས་པ་དང་། བླ་མ་མཆོད་པ་སོགས་འབྲུག་
པའི་ཆོས་སྐོར་དང་། བཀའ་བརྒྱུད་གསེར་འཕྲེང་རྣམས་གསན། དེ་ནས་ཉོས་
ལར་བྱོན་ནས་ལོང་པོར་ཕེབས། དེ་ནས་སྙེ་བོ་ལ་བྱོན་ནས་ཀུ་ཅོར་བའི་བུ་
ཆེན་གཅིག་དང་མཇལ་བས་ཆོས་གསན་རེས་མཛད། དེ་ནས་སྤོ་བོར་བྱོན་
ནས་རྨ་ སྐུང་ ལུང་དུ་ཞག་ཤས་བཞུགས་ནས་ཐུགས་ དམ་ འཕེལ་པོ་བྱུང་
གསུངས༑ དེ་ནས་སྐན་དགའ་ལྡན་དུ་ཕེབས་ནས་སངས་རྒྱས་སྨན་བླའི་ལྷ་
ཁང་དང་སྔགས་ཁང་བཞེངས། གར་ཕེབས་ཀྱི་སྐྱེ་བོ་ཀུན་ལ་སྐྱབས་འགྲོ་ལས་
འབྲས་ལས་བརྩམས་ཏེ་སྡིག་སྤོང་དགེ་སྒྲུབ་ཀྱི་བསྐུལ་མའི་ཆོས་གསུངས་
ཤིང་མཐོང་ཐོས་དྲན་རེག་གི་འབྲེལ་ཚད་ལ་ཐར་པའི་ས་བོན་བསྐྲུན་པར་
མཛད་༑ དེ་ནས་ཐང་ གྲར་ཕེབས་ཏེ་སྔ་ ཕྱིར་འབུལ་དངོས་གང་བྱུང་རྣམས་
ཀྱིས་དབུས་ཕྱོགས་སུ་མཆོད་འབུལ་ལ་ཕེབས་རྩིས་མཛད་པ་ན། གཅེན་ཆོས་
གྲགས་ཀྱིས་རྗེས་སུ་ངོ་འཕྲད་མི་འོང་གསུངས་ནས་ཞལ་ཆེམས་ཕུལ། དེ་ནས་
དབུས་སུ་ཕེབས་ནས་རྩ་བའི་བླ་མ་རྣམས་ལ་གང་འབྱོར་གྱི་དངོས་འབུལ་
-227-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གཟབ་ཅིང་གདམས་པ་ཡང་མང་དུ་གསན། བླ་མ་སོ་སོར་བསྟོད་པ་རེ་ཡང་
ཕུལ༑ དེ་ནས་ལྷ་སར་ཇོ་བོ་རྣམ་གཉིས་དང་སྤྱན་རས་གཟིགས་ལ་དཀར་མེ་
སོགས་མཆོད་ སྦྱིན་ སྤྲོས་ ཏེ་ གསོལ་འདེབས་དང་ཐུགས་སྨོན་ གནང་བས།
འཁོར་དང་སྐུའི་ཚེའི་ཚད་དང་། རྨ་སྐུང་ལུང་དུ་སྒྲུབ་པ་བྱས་ན་གྲུབ་ཆེན་མི་ཏྲ་
དང་མཇལ་ཞིང་ཉམས་རྟོགས་འཕེལ་བར་ལུང་བསྟན། དེ་སྐབས་ཀོང་པོ་
ནས་དྲུང་ཆོས་གྲགས་སྐུ་གཤེགས་པ་མཁྱེན་ནས་དགོངས་རྫོགས་དང་ཐུགས་
སྨོན་སོགས་མཛད། དེ་ནས་འབྲི་གུང་ཕྱོགས་བརྒྱུད་ནས་ཕེབས་པའི་ལམ་
ནས་ཉིན་གཅིག །ཟ་མ་གང་འདོད་ཕངས་མེད་དུ་ཟོས་ན་དགའ་གསུངས་པ་
ཉེ་གནས་ཀྱིས་སྣང་འཇོག་མ་བྱས། ལམ་ཕ་རི་ནས་འགྲོ་གསུངས་པར་ལམ་
འདི་ག་རང་ནས་ཡིན་ཟེར་ཏེ་མ་ཉན་པས་འོ་ན་དེ་རིང་གནོད་པ་ཅི་བྱུང་ཡང་
བཟོད་པ་སྒོམས་གསུངས་ནས་ཕེབས་པས་རིང་པོར་མ་ལོན་པར་ཇག་པ་དང་
ཕྲད་དེ་བརྡུང་འཕྲོག་བྱས་པར། དངོས་རྫས་གང་ཡོད་ཅི་དགར་བློས་བཏང་
མཛད་པས། ཇག་པ་རྣམས་ སོམ་ཉིར་ གྱུར་ནས་ སྐུ་གསུང་ཐུགས་རྟེན་ གྱི་
རིགས་རྣམས་ཚུར་ཕུལ་ཏེ་དངོས་པོ་གཞན་རྣམས་ཁྱེར་ནས་སོང་། དེ་ཉིན་ཁ་
བ་ནང་དུ་ཞབས་རྗེན་ལ་ཕེབས་དགོས་བྱུང་བར་དེ་རིང་སྐྱིད་པ་ལ་གསུངས་
པས་གཞན་གྱིས་འཁང་ར་བྱས། དེ་ནས་ལོང་པོར་ཕེབས་པ་ན་འཁོར་སློབ་ཉི་
ཤུ་སྐོར་འདུས་པ་ཐམས་ཅད་ཀྱིས་ཕྱི་འདུལ་བའི་ཀུན་སྤྱོད་གཙང་ཞིང་སྡོམ་
གསུམ་དག་པའི་ངང་ནས་ལམ་བསླབ་པ་གསུམ་པོ་ཉམས་ལེན་གྱི་མཐིལ་དུ་
མཛད་པས་མཐོང་ཐོས་ཀུན་དད་ཅིང་གུས་པས་འདུད་པར་གྱུར། ད་བར་
- 228-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དེ་ནས་བླ་མ་དམ་པ་ཞི་བར་གཤེགས་པ་རྣམས་ཀྱི་དགོངས་པ་ཡོངས་སུ་
རྫོགས་པའི་ཕྱིར་དུ། སློབ་དཔོན་རོང་པོ་དཀའ་བཅུ་པས་གཙོ་བོ་མཛད་པའི་
དགེ་འདུན་མང་པོ་ཀོང་པོ་དགའ་ལྡན་དུ་གདན་དྲངས་ཏེ་མཆོད་འབུལ་དང་
བསྙེན་བཀུར་རྒྱ་ཆེན་མཛད། ལྟུང་བཤགས་ ཀྱི་ ལྷ་ ཁང་བཞེངས། རོང་པོ་
བཀའ་བཅུ་པར་སྤྱོད་འཇུག་ཊཱིཀ་ཆེན་གྱིས་ཐོག་དྲངས་ནས་ན་བཟའ་ཆ་ཚང་།
ཆིབས་པ་ནོར་བུ་རྐྱང་དཀར། གསོལ་མཛོ་མ། སྦྲང་རྒྱལ་མང་པོ་སོགས་དང་།
དགེ་འདུན་རྣམས་ལ་མཛོ་བཅུ་གཉིས། ཟངས་ནང་སྤྱད། གཟིམ་ཁྱི་ལྕགས་
ཐག་དང་བཅས་པ་སྤངས་དག་གི་ཚུལ་དུ་འབུལ་བར་མཛད། བྱང་སེམས་
བདེ་མོ་ཐང་པར། བློ་གྲོས་མཁའ་ལ་ཐུགས་རྗེའི་སྤྲིན་ཕུང་འཁྲིགས། །ཞེས་
སོགས་ བསྟོད་ པ་ དང༌། འབུལ་ དངོས་ ལྕགས་ ཟམ་ འཛུགས་ བྱེད་ སོགས་
འབུལ་སྐྱེལ་དུ་ནམ་མཁའ་དཔལ་སོགས་མངགས་ཏེ། ད་ཙམ་ན་ཆོས་རྗེ་རིན་
པོ་ཆེ་ལྷུན་པོར་ཕེབས་ཡོད་འོང་། ཡར་ལམ་དགྲ་མེད། མར་འོང་དུས་གཟབ་
དགོས་གསུངས་པ་རྣམས་ཇི་ལྟར་གསུངས་པ་བཞིན་བྱུང༌། ཆོས་རྗེ་རིན་པོ་ཆེ་
ཐུགས་ཤིན་ཏུ་དགྱེས་ཤིང་། དངོས་འབུལ་གཞན་ལ་ཁོང་ཐུགས་མཉེས་མི་
འོང་གསུངས་ནས་བཀའ་ལན་གྱི་རྟེན་དུ་ཚེམས་གཅིག་གནང་བས་ཞལ་སྔ་
རིན་པོ་ཆེ་ཐུགས་ཤིན་ཏུ་དགྱེས་ཤིང་ཕྱིས་བདེ་མཆོག་གི་གསེར་སྐུ་བཞེངས་
པའི་ནང་བཞུགས་མཛད་དོ།། ད
ཡོན་ཏན་བརྙེས་ནས་བསྟན་པ་ལ་བྱ་བ་མཛད་པའི་ཚུལ་གཙོ་བོ་རྣམས་
བརྗོད་པ་ནི། དེ་ཡང་༧ཕྱག་ན་པདྨོ་རྒྱལ་བ་འཕགས་པ་ལྷ་འདི་ཉིད་ཀྱིས་ཡོན་
- 229 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཏན་ཐམས་ཅད་ཀྱི་གཞི་མ་ཚུལ་ཁྲིམས་ཀྱི་སྲུང་སྡོམ་དག་པ་ལག་ལེན་གྱི་གཙོ་
བོར་མཛད། རྒྱལ་བའི་བཀའ་དྲི་མ་མེད་པ་དང་མཐུན་པའི་བོད་ཀྱི་གྲུབ་
མཐའ་ བཀའ་ གདམས་ གསར་ རྙིང་ གིས་ གཙོས་ པའི་ ས་སྐྱ་ དང༌། བཀའ་
བརྒྱུད་སོགས་གྲུབ་མཐའ་རིས་སུ་མ་ཆད་པའི་མདོ་སྔགས་ཡོངས་སུ་རྫོགས་
པའི་གཞུང་ལུགས་ཀྱི་གདམས་པའི་གནད་ལ་ཐོས་བསམ་གྱིས་སྒྲོ་འདོགས་
བཅད༑ ཐོས་དོན་ཉམས་སུ་ལེན་པ་ན་རྒྱལ་བའི་བཀའ་ཡི་གེ་གཅིག་ཀྱང་
འདོར་དུ་མེད་པར་མདོ་སྔགས་ཀྱི་གནད་ཐམས་ཅད་འགལ་བ་མེད་པར་གང་
ཟག་གཅིག་འཚང་རྒྱ་བའི་ཆ་རྐྱེན་དུ་འཁྱེར་བའི་བསྟན་པ་ཡོངས་རྫོགས་ཀྱི་
ཉམས་ལེན་ལ་སྒྲུབ་པ་སྙིང་པོར་བྱེད། ཉམས་སུ་བླངས་པའི་ལག་རྗེས་ལ་
ཆོས་ཉོན་མོངས་པའི་གཉེན་པོར་སོང་མ་སོང་རྟོག་ཅིང་ལམ་གྱི་རིམ་པ་ཡས་
འཛེགས་ཀྱིས་བགྲོད། ནང་དུ་རྟོགས་པའི་ཀློང་རྡོལ་ཡང་ཕྱིའི་ཀུན་སྤྱོད་ཆོས་
འདུལ་བའི་བཅས་པ་དང་མི་འགལ་ཞིང་ལས་འབྲས་ཕྲ་བ་ནས་འཛེམས་པ་
ལས་ཉེས་པ་ཕྲའུ་ལ་ཡང་ཁྱད་གསོད་མི་མཛད། གཞུང་ལུགས་ཐམས་ཅད་མ་
འདྲེས་ལ་འགལ་བ་མེད་པར་སྟོན་ཅིང་མན་ངག་གི་རྒྱབ་རྟེན་མདོ་རྒྱུད་ལ་
གཏུགས༑ ཆོས་དང་གང་ཟག་གི་ཉེས་པ་མི་བརྗོད་ཅིང་ཀུན་ལ་དག་སྣང་ནོར་
བུའི་འོད་ཀྱིས་ཁྱབ་པར་མཛད། འཇིག་རྟེན་གྱི་ཁ་འཛིན་དང་སྡེ་དགོན་གྱི་
ཕྱོགས་རིས་མི་མཛད་ཅིང་དམན་ས་བཟུང་ནས་བསྟན་པ་མཐའ་དག་གི་
བདག་པོ་མཛད། རྣམ་པ་ཀུན་ཏུ་བསྟན་འགྲོའི་དོན་འབའ་ཞིག་ཐུགས་ལ་ལྕི་
བས༑ རང་གཞན་དང་བསྟན་པ་ལ་ཕན་པའི་མཛད་སྤྱོད་ཁོ་ནས་དུས་འདའ་
- 230 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བར་མཛད་ཅིང་། གདུལ་བྱའི་དབང་པོའི་རིམ་པ་ལྟར་དགེ་ལྡན་དང་བཀའ་
བརྒྱུད་སོགས་ཀྱི་གདམས་པ་གང་ལ་གང་འཚམ་གྱི་སྒོ་ནས་གདུལ་བྱ་དཔག་
ཏུ་མེད་པ་མངོན་མཐོ་དང་ ངེས་ ལེགས་ ཀྱི་ལམ་བཟང་པོར་བཀོད་ཅིང་།
མདོར་ན་ཕར་ཕྱིན་དྲུག་དང་བསྡུ་དངོས་བཞི་སོགས་རླབས་ཆེན་རྒྱལ་སྲས་ཀྱི་
སྤྱོད་པ་རྒྱ་མཚོ་ལྟ་བུས་ཕྱོགས་མེད་འགྲོ་བའི་དོན་མཛད་ཅིང་། ཐུགས་བསྐྱེད་
སྨོན་ལམ་བཟང་པོས་མཐོང་ཐོས་དྲན་རེག་གི་འབྲེལ་ཚད་དོན་ལྡན་གྱིས་རྗེས་
སུ་འཛིན་པ་དང་། མཐའ་འཁོབ་མུན་པའི་གླིང་དུ་སྤྱིར་སངས་རྒྱས་ཀྱི་བསྟན་
པ་དང་། སྒོས་ཞྭ་སེར་གྱི་བསྟན་པ་ཉི་མ་ཤར་བ་ལྟར་གསལ་བར་མཛད་པ་
རྣམས་ནི། རྗེ་འདི་ཡི་རྣམ་པར་ཐར་པའི་གཙོ་བོའི་སྡོམ་ལྟ་བུ་ཡིན་ཞིང་། འགྲོ་
བའི་དོན་དུ་བཞུགས་སྒར་བཏེགས་ཏེ་རྒྱལ་ཁམས་ཕྱོགས་མེད་དུ་ཕེབས་པས་
ཞལ་སྔ་སྒར་པའམ། བཀའ་སྲོལ་དེ་ལ་ཞལ་སྔ་བཀའ་བརྒྱུད་ཅེས་ཡོངས་སུ་
གྲགས་པའི་མཚན་སྙན་ནོར་འཛིན་གྱི་ཁྱོན་དུ་ཁྱབ་པར་གྱུར་ཏོ། །
། དེ་ཡང་སྔོན་ཕག་མོ་གྲུ་པ་དང༌། བླ་མ་རིན་པོ་ཆེ་ལྷ་རྗེ་གཉིས་ལ་རྟོགས་
པ་ མཐོ་དམའ་ མེད་ ཀྱང་ རྗེ་ དྭགས་ པོས་ བཀའ་ གདམས་ པའི་ རྣམ་ ཐར་
བསྐྱངས་ པ་ཡིན་གསུངས་པ་ལྟར། སངས་རྒྱས་ཀྱི་བསྟན་པ་དར་བ་དགེ་
འདུན་གྱི་སྡེ་ལ་རག་ལས་ཤིང་། དེ་ཡང་འདུལ་ཁྲིམས་གཙང་བ་ལ་རག་ལས་
པ་ཡིན་གསུངས་ནས། སྒྲུབ་སྡེ་འཛུགས་པའི་ཐོག་མར་རི་བོ་ཆོས་འཕེལ་དུ།
ཉག་ཉོག་བརྒྱ་ཕྲག་སྟོང་ཕྲག་ལས་རབ་བྱུང་གཙང་མ་གཅིག་དགའ་བ་ཡིན་
གསུངས༑ བཙུན་མ་རྣམས་ཕུད་དེ་ཆང་ ཁྲིམས་དང་ནག་ཁྲིམས་བསྡམས།
- 231 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྡོམ་གསུམ་གྱི་ཉམས་ལེན་གཙོ་བོར་བྱེད་པའི་དགེ་འདུན་གཙང་མ་ལྔ་བཅུ་
ཡི་ སྒྲུབ་གྲྭ་བཙུགས། དེ་ ཡང་ གཞུང་ སྤྱོད་ འཇུག །ལྷ་ སྤྱན་ རས་ གཟིགས།
སྒོམ་བློ་སྦྱོང་ལ་བྱེད་དགོས་གསུངས་ནས། དྲུང་གྲུབ་ཆེན་པ་བླ་མར་བསྐོས།
དེས་ཀྱང་ཆོས་དང་ཟང་ཟིང་གཉིས་ཀའི་ཆ་ནས་ལེགས་པར་བསྐྱངས་པས་།
ཉིན་མཚན་འཁོར་མོ་ཡུག་ཏུ་ཉམས་ལེན་གྱིས་དུས་འདའ་བར་བྱུང་ངོ༌།།
འདིའི་ སྐབས་ སུ། །བླ་ མ་ ཡི་ དམ་ མཆོག་ གསུམ་ ཐུགས་ རྗེའི་ ཅན། །ཞེས་
སོགས་ཀྱི་སྨོན་ལམ་ཡང་མཛད། དེ་ནས་བཀྲ་ཤིས་བྲག་རར་སྒྲུབ་སྡེ་འཛུགས་
པའི་ཐུགས་འདུན་གཏད་པའི་གཟིམ་ལམ་དུ། དེའི་གཞི་བདག་དེ་བྱུང་ནས་
གདན་ཁྲ་བོ་སོན་བྲེ་བརྒྱད་མལ་གྱི་ཞིང་ཙམ་ཞིག་བཏིང་ནས་དེར་བཞུགས་
པར་ཞུས་པ་བཞིན་བཞུགས་པ་ན། དེས་ཕྱག་འཚལ་ཏེ་སྒྲུབ་གྲྭ་འཛུགས་ན་
ངེད་ཀྱི་གནས་འདི་འབུལ་ཞིང་། སྒྲུབ་གྲྭའི་ཆ་རྐྱེན་དུ་ངས་བ་བརྒྱ་དང་བརྒྱད་
ཀྱང་འབུལ་བས་ཅིས་ཀྱང་འཛུགས་པར་ཞུ་ཟེར་ནས་མི་སྣང་བར་གྱུར། དེ་
ནས་བཀྲ་ཤིས་བྲག་རའི་ས་བདག་རྣམས་ཀྱིས་ས་ཕུལ་ནས་སྒྲུབ་སྡེ་འཛུགས་
པར་ཞུས། ཞག་ལྔ་དྲུག་ནང་དུ་བ་བརྒྱ་དང་བརྒྱད་འབུལ་བ་ཡང་བྱུང༌། སྒྲུབ་
སྡེ་བཙུགས་ནས་དགེ་འདུན་བརྒྱ་ལྷག་ལ་གནས་མལ་མཐུན་རྐྱེན་སྦྱར་ཞིང་།
དྲུང་གཙང་པ་བླ་མར་བསྐོས། སྙན་བརྒྱུད་སོགས་བཀའ་ཆོས་མང་དུ་གསན།
སྐབས་ཤིག་རྨ་སྐུང་ལུང་དུ་སྒྲུབ་པ་མཛད་དུས་རྗེ་བཙུན་མི་ཏྲ་པ་དང་མཇལ་
ཞིང་༑ བདེ་མཆོག་དང་རྣལ་འབྱོར་མ་སོགས་ཡི་དམ་གྱི་ལྷ་དང༌། བྱམས་པ་
དང་སྤྱན་རས་གཟིགས་སོགས་སངས་རྒྱས་བྱང་སེམས། བྲག་མགོན་དང་དུད་
- 232 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སོལ་ལྷ་མོ། རྒྱལ་ཆེན་རྣམ་སྲས་སོགས་ཆོས་སྐྱོང་རྣམས་ཀྱིས་ཞལ་གཟིགས་
ཤིང་ལུང་བསྟན་མཛད། །
དེ་ནས་མཁའ་སྤྱོད་རི་ཁྲོད་དུ་ཞབས་སོར་བཀོད། དེར་དབྱར་གནས་
མཛད་རིང་བདེ་མཆོག་སྙན་བརྒྱུད་སོགས་དབང་དང་བཀའ་ཆོས་མང་ཙམ་
གནང་༑ བདེ་མཆོག་དང་ཕག་མོ་སོགས་ཀྱིས་ཞལ་གཟིགས་བྱུང་། རྒྱལ་པོ་
ཆེན་པོ་རྣམ་ཐོས་སྲས་གཟི་བརྗིད་ཉི་མ་ལྟར་འབར་བ་འཁོར་དང་བཅས་པ་
བྱུང་ནས་ཁྱེད་ཀྱི་མཐུན་རྐྱེན་གང་དགོས་ངས་བསྒྲུབ་ཅིང་གྲོགས་བྱེད། གཏོར་
མ་རེ་ཡང་བྱིན་ཟེར། ཡུལ་དེའི་གཞི་བདག་གིས་གདན་དྲངས་ནས་ལུང་པ་
དང་གྲོང་པ་མང་དུ་འདུག་པ་རྣམས་འབུལ་བ་ཡིན་ཟེར། སྐུ་གསུང་ཐུགས་
རྟེན་བཞེངས་པ་སོགས་བྱ་བ་ཆེན་པོ་སྒྲུབ་སྐབས་རྒྱལ་ཆེན་རྣམ་ཐོས་སྲས་
ཀྱིས་གྲོགས་མཛད་པར་སྣང་གསུངས། མཁའ་སྤྱོད་རི་ཁྲོད་དུ་བཞུགས་སྐབས་
ཐུགས་དམ་འཕེལ་ཞིང་ དབེན་པ་ ལ་ དགྱེས་པས་དབེན་པར་བསྐུལ་བའི་
གསུང་གནང་བ་ནི། གང་དུ་བསྡད་ན་བྱང་ཆུབ་སྒྲུབ་པའི་གནས། །གང་དུ་
གནས་པས་ཚེ་འདིའི་སྤྲོས་པ་ལྡོག །གང་དུ་སྒྲུབ་པས་ཉམས་དང་རྟོག་པ་
འཕེལ༑ །གང་ གིས་ སྒྲུབ་ པས་ བླ་ མེད་ བྱངཆུབ་ཐོབ། །མི་ མེད་ ལུང་ སྟོང་
གཡའ་རི་སྔོ་དམར་གྱིས། །སིལ་ཁྲོལ་སྒྲ་སྒྲོག་གཡའ་ཆུ་སིལ་མ་འབབ། །སྤུ་
སྡུག་རི་དྭགས་བག་ཡངས་རྒྱུ་བ་དེར། །ན་བུན་གོས་སུ་གྱོན་ནས་མི་བཞུགས་
སམ༑ ༑རབ་བརྟན་ རི་བོ་ཆེན་པོའི་རྩེ་མོར་གནས། །རབ་དཀར་གངས་རི་
འཇིག་རྟེན་དབང་ཕྱུག་ལས། །རབ་བསིལ་རྟག་ཏུ་འབབ་པའི་ཆུ་རྒྱུན་ལ། །
- 233 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རབ་ཏུ་དགའ་བའི་སེམས་ཀྱིས་མི་འཐུང་ངམ། བྲག་རི་རིན་ཆེན་བརྩེགས་
པའི་ཕུག་པ་རུ། །ཁྲི་གདུགས་ཉི་མའི་འོད་ཀྱི་ལོངས་སྤྱོད་ཆེ། །རྒྱལ་ཁམས་
ལྟད་མོའི་ཚོགས་རྣམས་མདུན་དུ་བཀོད། །བྱ་དང་རི་དྭགས་ཚོགས་དང་མི་
འགྲོགས་སམ། །ལོ་མའི་གོས་གྱོན་མེ་ཏོག་ཐོད་དུ་བཅིངས། རིང་དུ་གནས་ན་
ཡལ་གའི་ལག་པ་གཡོབ། །དྲུང་དུ་ཕྱིན་ན་སྨིན་པའི་འབྲས་བུ་སྟེར། །དེ་ལྟའི་
གནས་སུ་བསོད་སྙོམས་མི་མཛད་དམ།། བེ་ཌཱུར་སྔོན་པོ་དྭངས་ཤིང་གསལ་
བ་ལ། །སྤྲིན་དང་ཉི་ཟླ་སྐར་མའི་གཟུགས་བརྙན་བཀྲ། །ནམ་མཁའི་དུམ་བུ་
ཆགས་འདྲའི་མཚོ་འགྲམ་དུ། །དང་གསལ་སྟོང་ཉིད་སྒོམ་ཞིང་མི་བཞུགས་
སམ༑ ༑གཡུ་ཡི་སྤང་ལྗོངས་བདེ་ཞིང་ཡངས་པ་ལ། མཚོ་དང་རྫིང་བུ་ངང་པ་
ངུར་པས་བརྒྱན། །སྣ་ཚོགས་མེ་ཏོག་བུང་བ་སྐད་སྙན་རྩེན། །དེ་ལྟའི་སྐབས་
སུ་སྐྱོ་སངས་མི་མཛད་དམ། །ཞེས་གསུངས་སོ།། ། །
དེ་ནས་རིམ་གྱིས་ཐང་གྲྭར་ཡང་བྱང་ཆུབ་གླིང་གི་སྒྲུབ་གྲྭ་བཙུགས། དེ་
ཡང་ནུབ་གཅིག་མནལ་དུ་བདེ་མཆོག་གི་སྐུ་མང་དུ་བཞེངས་ཏེ་གཞན་རྣམས་
ལ་ཡང་བྱིན་པ་རྨིས། དེ་ནས་རིང་མིན་བདེ་ཆོག་ངམ་རྫོང་ལུགས་ཀྱི་སྙན་
བརྒྱུད་ལ་སྟོད་སྨད་ཆོས་ཚན་འཁྲུགས་པ་སོགས་ལྷད་ཞུགས་པ་མང་དུ་སྣང་བ་
དག་ཐེར་མཛད། ཐང་གྲྭར་བདེ་མཆོག་ངམ་རྫོང་ལུགས་ཀྱི་ཆོས་གྲྭ་འཆད་
ཉན་དང་བཅས་པ་བཙུགས་ཏེ་བླ་མ་ཞི་བ་ལྷ་ཆུང་བ་བླ་མར་བསྐོས། དེ་ནས་
རྒྱལ་སྲས་ཤར་ལུང་པར་ལྟ་ཁྲིད་གསན་པར་འབྱོན་དགོངས་པ་ན་རྨི་ལམ་དུ།
སྤང་རི་ཆེན་པོ་མེ་ཏོག་སྣ་ཚོགས་ཀྱིས་བརྒྱན་པ་ཞིག་གི་རྩེར་བྱོན་པས། སྣམ་
- 234 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
སྦྱར་དང་པཎ་ཞྭ་གསོལ་བའི་བླ་མ་དཔོན་སློབ་ལྔ་བཞུགས་སྣང་བ་སུ་ཡིན་
དྲིས་ པས། རྗེ་ རིན་ པོ་ཆེ་ བློ་བཟང་ གྲགས་ པ་ དཔོན་སློབ་ ཡིན་ཟེར་བས།
བརྒྱུད་པ་གཞན་གྱིས་བར་མ་ཆོད་པ་རྗེ་རིན་པོ་ཆེ་དངོས་སུ་མཇལ་དགོངས་
ནས་དགའ་བ་ཚད་མེད་པ་འཁྲུངས། རི་དེའི་ཞོལ་དུ་ཆུ་ཆེན་པོ་འབབས་པ་
དང་༑ ཞོལ་གཞན་ཞིག་ཏུ་ཆུ་ཆུང་ངུ་ཞིག་ཡོད་པར་སྣང་། རི་དེའི་རྐེད་པར་རྒྱ་
ལམ་ཆེན་པོ་ཞིག་དང་དེའི་འོག་ཏུ་བྲག་ལམ་མི་བདེ་བ་ཆུང་ངུ་ཞིག་ཡོད་པར་
སྣང་༑ རྗེ་ རིན་པོ་ཆེའི་ ཕྱག་མཛུབ་བཙུགས་ཏེ། སྔར་ ཆུ་བོ་ཆེན་པོ་ ཕ་ ཀི་
བབས༑ ལམ་ཆེན་འདི་ལ་ཀུན་འགྲོ་བ་ཡིན་ཏེ། དུས་ཕྱིས་ཆུ་ཆུང་ངུ་འདི་
བབས༑ མི་ཀུན་ལམ་ཆུང་དོག་པོ་ཕ་ཀིར་འགྲོ་ཞིང་སྣང་གསུངས་ནས། ད་ནི་
དབུ་མའི་ལྟ་ཁྲིད་ས་བཅད་རྣམ་པ་ལྔ་ཡི་སྒོ་ནས་བསྟན་པར་བྱ་སྟེ་གསུངས་
ནས་མར་རིལ་ལྔ་ཡང་གནང་། ལྟ་བའི་དོགས་གཅོད་ཀྱང་གསུངས། མནལ་
སད་པ་ན་ཐུགས་བདེ་འབོལ་ལེ་བ་བྱུང༌། དེ་མ་ཐག་རྒྱལ་སྲས་ཤར་ལུང་པའི་
དྲུང་དུ་བྱོན། ཁྲིད་ཞུས་པས་ས་བཅད་ལྔའི་སྒོ་ནས་གསུངས་པས། ཐུགས་ལ་
ངེས་ཤེས་འདྲོངས། དཀའ་བའི་གནས་ ལ་ དོགས་པ་མང་དུ་བསླངས་པས་
དཔོན་སློབ་སུས་ཀྱང་ལན་མ་ཐེབས། འོན་ཀྱང་སྣང་བས་ཡོད་མཐའ་སེལ་
ཞིང་༑ རྟེན་འབྲེལ་འཆར་སྒོའི་རིགས་པའི་སྟོབས་ཀྱིས་སྒྲོ་བཏགས་ཀྱི་སྤྲོས་
པ་དང་གོ་ས་འཇོམས་ནུས་པ་ནི་རྒྱལ་བའི་གསུང་རབ་ཀྱི་འབབ་ཆུ་ཆེན་མོ་
སྔར་འདས་ཀྱི་མཁས་གྲུབ་ཆེན་པོ་རྣམས་ཀྱི་གཤེགས་ཤུལ་ཡིན་པ་དང༌།
གཅིག་དུ་བྲལ་གྱི་རིགས་པས་བཤིགས་པའི་བློས་བྱས་ཀྱི་སྟོང་པ་ཉིད་ཀྱི་དོན་
- 235 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བསྒོམ་པ་ནི་ལམ་སྟེགས་ཙམ་དུ་དགོངས། དེར་ཞག་ཤས་བཞུགས་པས་རྟེན་
འབྲེལ་གྱི་ངེས་ཤེས་དང་ཐ་སྙད་ཀྱི་འཇོག་མཚམས་དང་། ལོང་མེད་རྒྱུད་ལ་
སྐྱེ་བ་ལ་ཤིན་ཏུ་ཕན་པ་བྱུང་གསུངས། དེའི་ཚེ་ཐུགས་སྒྲུབ་པ་ལ་རྩེ་གཅིག་ཏུ་
གཞོལ་བའི་དགོངས་འདུན་གཏད་བཞིན་པར། ནུབ་གཅིག་མནལ་ལམ་དུ་
གཟུགས་མི་སྣང་བའི་སྐད་ཀྱིས། ཁྱོད་ཀྱིས་སྐྱབས་འགྲོ་སེམས་བསྐྱེད་གང་
འཁུལ་ དང༌། རྒྱ་ ཆེན་ སྨོན་ལམ་བཏབ་ན་ དོན་ ཆེན་ འགྲུབ། །འཕགས་ པ་
རླབས་ཆེན་དགེ་བ་སྒྲུབས་པར་གྱིས། །མགོན་མེད་སེམས་ ཅན་ རྣམས་ ཀྱི་
སྐྱབས་མཛོད་ཅིག །ཅེས་པའི་སྒྲ་གྲག་པ་ཞིག་རྨིས། ཡང་དམྱལ་བ་ཡིན་ཟེར་
བ་ཞིག་ཏུ་བྱོན་པས། ཚ་ གྲང་གི་སྡུག་བསྔལ་དཔག་ཏུ་མེད་པ་མྱོང་བའི་
སེམས་ཅན་མང་པོ་གཟིགས། སྙིང་རྗེ་ཤུགས་དྲག་པོ་འཁྲུངས་ཏེ། འདི་དག་
གཅིག་ ཀྱང་མ་ལུས་པ་དྲངས་དགོས་དགོངས་ནས་ཡར་དྲངས་པས། ད་ནི་
དམྱལ་བ་སྟོང་པ་བྱས་ཟེར་བའི་སྒྲ་ཞིག་གྲག །དེ་བཞིན་དུ་ཡི་དྭགས་དང་།
དུད་འགྲོ་དང༌། ལྷ་མ་ཡིན་དང་། ལྷ་རྣམས་སུ་རིམ་གྱིས་བྱོན་ནས་ཡར་དྲངས་
པ་ཞིག་རྨིས། དེའི་དུས་སུ། དམྱལ་བའི་སྡིག་སྡུག་མ་ལུས་བདག་གིས་བླངས།།
བདག་གི་བདེ་དགེ་དམྱལ་བ་ཀུན་ལ་སྦྱིན། །རྒྱུ་དེ་དག་གིས་མྱུར་དུ་སངས་
རྒྱས་ ནས། །མ་ ལུས་ འདྲེན་ པའི་ དཔལ་ དུ་ བདག་ གྱུར་ ཅིག །ཅེས་ སོགས་
གསུངས།
། | ། ། །
1|: 1:|:
དེ་ནས་དབེན་པའི་གནས་སུ་སྒྲུབ་པ་བྱེད་པའི་ཐུགས་འགྱུར་ནས་ཡུལ་
གྲུ་རྣམས་སུ་རིམ་གྱིས་ཕེབས་ཏེ་སྐྱབས་འགྲོ་སེམས་བསྐྱེད་ཀྱི་དགེ་བསྐུལ་
- 236 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དང་སྨོན་ལམ་འདེབས་པའི་ཐུགས་འདུན་གཏད། ཡང་ནུབ་གཅིག་གཟིམ་
ལམ་དུ་ནམ་མཁར་འཇའ་ཚོན་འཁྲིགས་པའི་དབུས་ན་ལྷའི་བུ་ཡིད་དུ་འོང་བ་
ཞིག་གིས། རྗེ་བཙུན་བྱམས་མགོན་གྱིས་ཁྱེད་ལ་ཡི་གེ་བསྐུར་བྱུང་ཟེར་ཏེ།
མཐིང་ཤོག་ལ་གསེར་གྱིས་བྲིས་པ་ཞིག་སྤྲད་བྱུང་བ་གཟིགས་པས། རྩེ་རྩེ་ལྟ་
བ་རྩེ། ལྟ་བ་བས་ཀྱང་གསང་སྔགས་རྩེ། གསང་སྔགས་བས་ཀྱང་དམ་ཚིག་
རྩེ༑ ཞེས་སོགས་འགྲོ་ཕན་འབྱུང་ཚུལ་མང་དུ་སྣང་བ་གཟིགས་པས་མནལ་
སད་པ་དང་། ལྟ་བ་དང་གསང་སྔགས་ཀྱི་གནད་མཐར་ཐུགས་པ་རྩེ་མོའམ་
མཆོག་ ཡིན་ ཞིང་། དེ་བས་ ཀྱང་ དམ་ ཚིག་ བསྲུང་ བ་ མཆོག་ ཏུ་ གྱུར་ པར་
དགོངས༑ དེ་ནས་སྐྱེ་བོའི་ཚོགས་མང་དུ་བསྡུས་ཏེ་ཟངས་མོ་ཆེ་མང་པོར་མར་
ཁུས་བཀང་སྟེ་ཉིན་མཚན་དུ་སྣང་གསལ་དང་། ཞལ་ཟས་མི་བོང་ཙམ་མང་པོ་
ཚར་དུ་དངར་བ་བསྒྲིགས་ཤིང་།མཆོད་པའི་བྱེ་བྲག་དཔག་ཏུ་མེད་པ་བཤམས་
ནས་དགེ་འདུན་ཡང་སུམ་བརྒྱ་ཙམ་འཚོགས། ཡན་ལག་བདུན་པ་སྔོན་དུ་
བཏང་ནས་སེམས་བསྐྱེད་ཅིང་ཞིང་ཁམས་འཛིན་པ་སོགས་སྨོན་ལམ་རྒྱ་ཆེན་
པོས་ཉི་མ་རེ་རེ་བཞིན་ ཡང་སྐྱེ་བོ་དཔག་ཏུ་མེད་པ་ ཐར་ པ་ དང་ ཐམས་
ཅདམཁྱེན་པའི་ལམ་ལ་འགོད་པའི་ཐུགས་དམ་གཙོ་བོར་མཛད་དོ།། ད་
། དེ་ནས་གྲུབ་སྙིང་གི་ཁྲིད་ལུང་གསན་པར་བཞེད་ནས་ཡར་རྒྱབ་ཏུ་ཆོས་
རྗེ་བྱམས་པ་གླིང་པ་བསོད་ནམས་རྣམ་པར་རྒྱལ་བ་དབང་པོའི་སྡེ་ཡི་དྲུང་དུ་
དཔོན་སློབ་གཉིས་ཕེབས་ཏེ། བདག་ཀོང་པོ་ནས་ཡིན་པས་གྲུབ་སྙིང་གི་ལུང་
དང་དོགས་གཅོད་ཀྱང་འགའ་རེ་ཞུ་ཞུས་པས། པཎ་ཆེན་ནགས་རིན་ནས་
- 237 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བརྒྱུད་པའི་སྦྱོར་དྲུག་གི་ཁྲིད་དང་གྲུབ་སྙིང་གི་ལུང་གནང་ནས་བཤད་པ་མི་
འོང་གསུངས། ཀོང་པོ་ནས་ཡིན་ཞུས་པས་མཐོང་ཡང་ཆེར་མ་མཛད། བླ་མའི་
ཞལ་ནས། རྨི་ལམ་ངེས་བསྟན་འདི་གོ་དཀའ་ གསུངས་པར། རྨི་ལམ་ངེས་
བསྟན་གྱི་ཊིཀྐ་ཞིག་བརྩམས་ཏེ་ཕུལ་བས་དགྱེས་པར་མཛད་དེ། ཁྱེད་སྔར་
ནས་སློབ་གཉེར་རྒྱ་ཆེན་བྱས་པ་འདྲ། ངས་ཀྱང་འདི་ལྷག་མི་ཐོན་གསུངས་ཏེ།
དེ་ནས་བཟུང་སྟེ་སུམ་སྟན་སྙེ་འབོལ་ཀརྨ་གན་དཀར་བཅས་བཀུར་བཟོ་
གནང་༑ ང་ཡི་དྲུང་ན་མཁས་པ་མང་པོ་བྱུང་སྟེ། གཟུ་བོར་གནས་ལ་སྙིང་པོའི་
དོན་ལ་གཞོལ་བ། ཤེས་རབ་ཆེ་ལ་ཟབ་པ་ཁྱེད་ལས་ལྷག་པ་མ་བྱུང་གསུངས།
སྔགས་འདུལ་གྱི་ལུང་ཡང་གནང་། སྔགས་འདུལ་དང་གྲུབ་སྙིང་གི་ཕྱག་དཔེ་
ཡང་གནང་ནས་འདི་རྣམས་ཀྱི་བདག་པོ་འོང་བར་སྣང་བས་རྒྱ་ཆེར་སྤེལ་བར་
མཛོད༑ ཅེས་བཀའ་གནང་། དེ་ནས་ཀོང་ལོང་ཕྱོགས་ནས་གདན་འདྲེན་འབྱོར་
བས་ཚུར་ཕེབས། དགེ་འདུན་མང་དུ་འདུས་པར་གྲུབ་སྙིང་གི་བཤད་པ་གནང་།
སྙན་བརྒྱུད་མངོན་དཀྱིལ་གྱི་ཟིན་བྲིས་ཆེ་ཆུང་རྣམས་མཛད། གྲུབ་སྙིང་སྐོར་་་
ལ་ གླེང་ གཞིའི་ མཚམས་ སྦྱོར་ དང་ དོན་ བསྡུ་ བཅས་ གླེགས་ བམ་ ཕྱོགས་
བསྒྲིགས་སོགས་རྩོམ་པ་མང་དུ་མཛད། ཆོས་རྗེ་རོང་པོ་དང་། བླ་མ་དཔལ་
ལྡན་རྣམས་ཀྱིས་ལུང་བསྟན་པ་ལྟར་དེ་མོ་ལ་ཁར་དགོན་པའི་གཞི་བཏིང་།
ཀོང་བཙུན་དེ་མོས་ཀྱང་ཆོས་ཉན་ཅིང་ དགེ་བསྙེན་ཞུས། རྟེན་ གསུམ་ གྱི་
འབུལ་བ་སོགས་འབུལ་དངོས་ཆར་བབས་པ་བཞིན་བྱུང་། བུ་ཆུ་གསེར་གྱི་ལྷ་
ཁང་ཞིག་གསོས་མཛད། དེའི་སྐོར་ལམ་དུ་ཤིང་མང་དུ་སྐྱེས་ཤིང་། དེར་ཀླུ་
- 238 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
GK
བདུད་ངན་པ་ཞིག་གནས་པས་སུས་ཀྱང་རེག་གཅོད་མ་ནུས་པར། རྗེ་འདིས་
སྔོན་སྤྱན་རིས་གཟིགས་དང་སྲོང་བཙན་སྒམ་པོའི་བཀའ་ལས་ཁྱེད་རྣམས་
འདའི་བར་མི་ནུས་པ་ལྟར། ངའི་བཀའ་ལས་ཁྱེད་རྣམས་མི་འདའ་ན། ཁྱེད་
རྣམས་འདི་ནས་གཞན་དུ་དེངས་ལ་སུ་ལ་ཡང་གནོད་པར་མ་བྱེད་ཅིག །ཅེས་
ཡི་གེ་བྲིས་པ་ཤིང་ལ་བཏགས་ནས་རིམ་པར་བཅད་པས་གནོད་པ་གང་ཡང་
མ་བྱུང༌། མང་པོའི་མཐུན་སྣང་ལ་དེ་དག་ཡུལ་གཞན་དུ་སོང་བར་མཐོང་ངོ༌།།
ཡང་བོད་ཀྱི་བདེ་སྐྱིད་ཐམས་ཅད་ལྷ་ས་ནས་རྟེན་འབྲེལ་བསྒྲིགས། ལྷ་
སའི་རྟེན་འབྲེལ་བྲག་ཡེར་པ་ནས་བསྒྲིག་དགོས་པས་ལྷ་སར་ཐིགས་པ་བྱུང་
ན་ཡེར་པར་ཐིགས་ཚགས་གྱིས་ཟེར་བ་ལྟར་ཡིན། ཡེར་པར་སྒྲུབ་གྲྭ་ཚུགས་
ན་འདི་ཕྱོགས་སུ་ཡང་བཤད་སྒྲུབ་འཕེལ་བའི་རྟེན་འབྲེལ་ཡོད་གསུངས་ནས།
འབྱོར་ དངོས་ གང་ ཡོད་ རྣམས་ ཕྱོགས་ སྒྲིལ་ མཛད་ ནས་ དབུས་ སུ་ ཕྱག་
བཏེགས༑ ཐོག་མར་དགའ་ལྡན་དུ་ཕེབས་ནས་མཆོད་འབུལ་དང་མང་འགྱེད་
གཟབ་ནན་མཛད། དེ་ནས་ལྷ་སར་ཕེབས་ཏེ་ཇོ་བོ་རྣམས་ལ་མཆོད་འབུལ་
དང་སྨོན་ལམ་རྒྱ་ཆེན་གནང་། དེ་ནས་ཡེར་པར་ཕེབས་ཏེ་སྒྲུབ་གྲྭ་བཙུགས་
ནས་གྲྭ་ཆུང་ཡོན་ཏན་རྒྱ་མཚོ་བླ་མར་བསྐོས། ལྷ་ས་དང་ཡེར་པར་ཕེབས་
སྐབས་དག་པའི་གཟིགས་སྣང་ངོ་མཚར་བ་མང་དུ་བྱུང་། དེ་ནས་ལྷ་སར་
བཞུགས་སྐབས་མནལ་ལམ་དུ་ཉི་མ་ཆེན་པོ་ཞིག་ནུབ་ལ་ཉེ་བ་གཟིགས་པས།
ཉི་ཟེར་ལ་ཕྱག་གིས་བཟུང་ནས་ཚུར་འཐེན་པས་ཚུར་རྒྱངས་ཀྱིས་བྱུང་བ་རྨིས་
པའི་ཕྱི་ཉིན། ཡར་རྒྱབ་ནས་འཕྲལ་དུ་ཕེབས་དགོས་པའི་ཞུ་འཕྲིན་འབྱོར་
- 239 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བར་བརྟེན། དེར་མགྱོགས་ཤད་ཀྱིས་ཕེབས་པས་ཆོས་རྗེ་བྱམས་པ་གླིང་པ་སྐུ་
ཁམས་མི་བདེ་བ་དང་སྤྱན་ཡང་མི་གསལ་བའི་ཚུལ་གྱིས་བཞུགས་པ་ལ། རྗེ་
འདིས་དད་གུས་གདུང་ཤུགས་དྲག་པོས་བརྟན་བཞུགས་གསོལ་འདེབས་ཕུལ་
བས༑ དེ་འཕྲལ་སྐུ་ཁམས་དྭངས་ཤིང་སྤྱན་ཡང་གསལ་བར་གྱུར་པས། ཆོས་
རྗེའི་ ཞལ་ནས། ང་ཤིན་ཏུ་བདེ། ཁྱོད་ ཀྱི་ བཀའ་ དྲིན་ ཡིན་ གསུངས། དེར་
སངས་རྒྱས་མཉམ་སྦྱོར་གྱི་རྒྱུད་དང༌། དེའི་འགྲེལ་པ་བརྒྱ་བྱིན་སྡོང་པོ། ཨིཎྜ་
བྷ་ཏི། རབ་ཞི་བཤེས་གཉེན་རྣམས་ཀྱིས་མཛད་པའི་འགྲེལ་པ་ཆ་ལག་ཚང་
བ༑ བདེ་མཆོག་མེ་ཏྲི་བཅུ་གསུམ་དང༌། ལྭ་བ་པའི་ལུགས་དང་། མི་གཡོ་བ་
བླ་མེད་དང་། དྲི་མེད་འོད་ཀྱི་འགྲེལ་བཤད་ཆེན་མོ། བྱ་སྤྱོད་ཀྱི་ལམ་རིམ་ལ་
སོགས་པ་ཉིད་ཀྱིས་མཛད་པའི་ཆོས་དུ་མ་སོགས་གསུང་ཆོས་མང་དུ་བསྩལ།
བསམ་ཡས་ ལོ་ཆེན་དང་། ཆོས་འཁོར་བ་དང་། ལྕགས་རི་བ་སོགས་ལས་
ཆོས་བཀའ་འགའ་ཞིག་དང་། རྔོག་པའི་གདུང་རྒྱུད་བླ་ཆེན་བྱང་ཆུབ་དཔལ་
ལ་དུད་སོལ་མའི་རྗེས་གནང་སོགས་གསན། ཡར་རྒྱབ་དཔོན་ཆེན་ཡུམ་སྲས་
དང་བཅས་པས་ཞབས་ཏོག་ཕུན་སུམ་ཚོགས་པ་བསྒྲུབས་ཤིང་། རྗེ་བཙུན་མི་
ལ་རྔོག་པའི་དྲུང་དུ་བཞུགས་གནས་མི་ལ་ཕུག་ཏུ་བྱོན་པ་ན་མི་ལ་དངོས་སུ་
མཇལ༑ དེ་ནས་དགའ་ལྡན་དུ་ཕེབས། པཎྜི་ཏ་ཆེན་པོ་བ་སོ་ཆོས་ཀྱི་རྒྱལ་
མཚན་དཔལ་བཟང་པོས་མཁན་པོ་དང་། མདོ་སྔགས་རབ་འབྱམས་པ་ཆེན་
པོ་བཀྲ་ཤིས་རྒྱལ་མཚན་པས་སློབ་དཔོན། བྱང་ཆུབ་སེམས་དཔའ་དཔལ་
ལྡན་དོན་འགྲུབ་པས་གསང་སྟེ་སྟོན་པ་མཛད་ནས། དད་པའི་དགེ་འདུན་བཅུ་
- 240 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཚོགས་ཀྱི་དབུས་སུ་རྗེ་འདི་དགུང་ལོ་ཉེར་བརྒྱད་བཞེས་པ་མེ་ཁྱི་ལོར་བསྙེན་
པར་རྫོགས་པ་དགེ་སློང་གི་དངོས་པོ་ལེགས་པར་བཞེས་ཏེ་བསྟན་པ་རིན་པོ་
ཆེའི་ནང་མཛོད་ཀྱི་བདག་པོར་གྱུར་ཏོ།།
འདི་ལ་རྣམ་ཐར་གཞན་ལས་ རྗེ་འདི་བསྙེན་པར་རྫོགས་པའི་དགུང་
གྲངས་དང་ལོ་ཁམས་མི་གསལ་ཡང་། ཞལ་སྔ་ཆོས་འབྱུང་ལས་རྗེ་འདི་དགུང་
ལོ་བཞི་བཅུ་བཞེས་པ་ས་ཁྱི་ལོར་བསྙེན་པར་རྫོགས་པར་བཤད་ཅིང་། བེ་
སེར་དུ་ཡང་དེ་བཞིན་བཤད་ཀྱང་། རྗེ་འདི་བ་སོ་ཆོས་རྗེ་ལས་བསྙེན་པར་
རྫོགས་པ་ནི་རྣམ་ཐར་ཀུན་མཐུན་ལ། བ་སོ་ཆོས་རྗེ་དགུང་ལོ་དོན་གཉིས་
བཞེས་པ་ཆུ་སྦྲུལ་ལོར་མྱ་ངན་ལས་འདས་པ་རྣམ་ཐར་དུ་གསལ་བས། བསྙེན་
པར་རྫོགས་པའི་དུས་ཚིགས་སྔར་ལྟར་ན། བ་སོ་ཆོས་རྗེ་འདས་ནས་ལོ་ལྔར་
སོང་བས་མི་འཐད་ལ། དེར་མ་ཟད་བྱམས་པ་གླིང་པ་ཤིང་ལུག་ལོར་མྱ་ངན་
ལས་འདས་པའི་ཚེ་བདག་ལོ་བརྒྱད་ཀྱི་སྔོན་དུ་ཤི་རྒྱུ་ཡིན་ཀྱང་ད་བར་ལོ་
བརྒྱད་འདུག་རྒྱུ་བྱུང་བ་འཕགས་པ་ལྷའི་བཀའ་དྲིན་ཡིན། ད་སྡོད་པའི་ཐབས་
མེད༑ ཅེས་ གསུངས་པས། ཡར་རྒྱབ་ཏུ་ རྗེ་འདི་བྱམས་ པ་ གླིང་ པར་བརྟན་
བཞུགས་འབུལ་བར་བྱོན་པའི་ལོ་ནི་མེ་ཁྱི་ཡིན་པར་གྲུབ་ལ། དེ་ནས་ཡར་
དགའ་ལྡན་དུ་བྱོན་ནས་བ་སོ་ཆོས་རྗེ་མདུན་བསྙེན་པར་རྫོགས་པ་རྣམ་ཐར་དུ་
གསལ་བས། རྗེ་འདི་དགུང་ལོ་ཉེར་བརྒྱད་བཞེས་པ་མེ་ཁྱི་ལོར་བསྙེན་པར་
རྫོགས་པར་འཐད་དོ། ཁྲི་རིན་པོ་ཆེའི་མདུན་ནས་འདུལ་བའི་བསླབ་བྱ་དང་
གླེང་འབུམ་སོགས་འདུལ་བའི་སྐོར་དང༌། ཆོས་རྗེ་ བློ་གྲོས་བརྟན་པ་ལས་
A)
- 241 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གདམས་པ་མང་དུ་གསན་པས་ཇ་གྲལ་ཞིག་ཏུ། འཕགས་པ་ལྷས་འཕགས་པ་
ལྷའི་གཞུང་ལ་བཤད་པ་ཞིག་བྱེད་དགོས་གསུངས་ནས། དབུ་མ་ལགས་ཚད་
ཀྱི༑ ཐག་ པ་ ལ་ནི་སྤྲུལ་ སྙམ་ འཛིན། །ཐག་པ་མཐོང་ན་དོན་མེད་དོ། །དེ་
མཐོང་དེ་ཡི་ཆ་ལ་ཡང་། །སྦྲུལ་བཞིན་ཤེས་པས་ འཁྲུལ་པ་ཡིན། །ཞེས་པ་
འདི་ལ་མཛོད་གསུངས་པས། རྟེན་འབྲེལ་དུ་སྣང་བས་རྣམ་པར་རྟོག་པའི་སྒོ་
བཏགས་པའི་ཡོད་མཐའ་སེལ་ཚུལ་སོགས་ལྟ་བའི་གནས་མཐར་ཐུག་པའི་
བཤད་པ་ཞུས་པས། སྔར་འཕགས་པ་ལྷ་འདི་སྤྱོད་པ་རྣམ་པར་དག་ཀྱང་ལྟ་བ་
རྣམ་པར་མ་དག་ཅེས་ཟེར་མཁན་བྱུང་བས་བདེན་ནམ་སྙམ་ཡང་དེ་ཡང་མི་
བདེན་པར་འདུག །ལྟ་བའི་གནད་རྟོགས་ཚུལ་ཤིན་ཏུ་ཟབ་གསུངས་ནས་
ཐུགས་ཤིན་ཏུ་དགྱེས་ པར་མཛད་དོ། །དེ་ནས་བཀྲ་ཤིས་ བྲག་ རར་ཕྱག་
ཕེབས་ཏེ་ཆོས་མང་དུ་གསུངས། མཁའ་སྤྱོད་རི་ཁྲོད་དུ་དབྱར་གནས་མཛད།
དེར་བཀའ་ཆོས་མང་དུ་གནང་། ཡང་ནུབ་གཅིག་གཞི་བདག་ངོ་གཉིས་པ་
པཎ་ཞྭ་གྱོན་པ་རབ་བྱུང་གི་ཆ་བྱད་ཅན་ཞིག་བྱུང་ནས། ང་ཡུལ་འདིའི་གཞི་
བདག་ཡིན། མིང་ལ་ཞང་པཎ་འདོགས་པ་ཟེར། ཉིད་སྔོན་རྡོ་རྗེ་གདན་དུ་
པཎྜི་ཏར་གྱུར་དུས་ང་ཡང་དེར་ཡོད། ཁྱེད་ལས་འབྲས་ལ་ཤིན་ཏུ་འཛེམས་
པས་འདིར་ཡང་བཤེས་གཉེན་དམ་པར་གྱུར། ངས་དེ་དུས་དགེ་འདུན་སྤྱི་
པའི་རས་ཁ་གང་གནང་བ་མ་ཞུས་པར་ལོངས་སྤྱོད་པས་འདིར་གཞི་བདག་ཏུ་
སྐྱེས་པ་ཡིན། ད་ཁྱེད་ཀྱིས་འདིར་དགོན་པ་ཐོབ་དང་ངས་ཞབས་ཏོག་སྒྲུབ།
དགེ་བསྙེན་གྱི་སྡོམ་པ་དང་ཆོས་ཤིག་ཀྱང་ཞུ་ཟེར་བ་ལ། དགེ་བསྙེན་གྱི་སྡོམ་
- 242 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པ་དང་ཆོས་ཀྱང་གནང་། དེ་ནས་བཟུང་ནར་མར་ཆོས་ཞུ་བ་དང་ཟས་སྣ་
ཚོགས་ཕུལ་བ་ཞིག་ཡོད་གསུངས། དེ་ནས་བཀྲ་ཤིས་ཆོས་ལུང་གི་ས་ཡི་
བདག་པོས་ས་ཆ་ཕུལ་བ་དང་དུས་མཚུངས་པར་དེའི་བླ་བརྒྱུད་གཅིག་གིས་
ཇུས་ཤོག་ཁ་གང་ཕུལ་བ་དང་། གཞན་གྱིས་ཞོ་མང་པོ་ཕུལ་བ་དུས་མཚུངས་
པས༑ ཇུས་ཤོག་ ཞོ་ ལྟར་ ཆགས་ པའི་ རྟེན་ འབྲེལ་ བཟང་ པོ་ འགྲིག་ བྱུང་
གསུངས་ནས་ དགྱེས་ པར་མཛད། གཙུག་ལག་ ཁང་ ཤིན་ཏུ་ཆེ་ བའི་ གཞི་
བཏིང་༑ དེ་སྐོར་གྱི་གཞི་བདག་འབྲི་ལྷ་ཟེར་བའི་ནག་ཕྱོགས་པ་ཤིན་ཏུ་རྩུབ་
པ་གཅིག་ཡོད་པ་དེས་ཕོ་བྲང་དུ་གདན་དྲངས་ནས་སྲོག་སྙིང་ཕུལ་ཏེ་གྲོགས་
བྱེད་པར་ཁས་བླངས། དེར་དགེ་འདུན་དང་ཁྲོམ་ཚོགས་ཤིན་ཏུ་ཆེ་བ་འདུས་
ཏེ་རྡོ་ཤིང་སྟ་གོན་བྱས་ཤིང་། དེ་དང་མཉམ་དུ་ཐང་གྲར་ཡང་གཙུག་ལག་ཁང་
ཆེན་པོའི་རྨང་བཏིང་། ཟླ་བ་ཐང་གི་གཙུག་ལག་ཁང་ཞིག་གསོས་མཛད། དེ་
མོ་བློ་གསལ་གླིང་དུ་སློབ་དཔོན་དགེ་འདུན་འཕེལ་གྱིས་གཙོ་བོ་མཛད་ནས་
དགེ་འདུན་བརྒྱ་ཕྲག་ཙམ་ལ་ཕར་ཕྱིན་གྱི་འཆད་ཉན་བཙུགས་པ་དར་རྒྱས་
ཆེན་པོ་བྱུང་། ཡང་མནལ་ལམ་དུ་རྗེ་བཙུན་སྒྲོལ་མས་ལོང་པོར་སྔགས་གྲྭ་
ཞིག་ཚུགས་གསུངས་ནས་ལུང་བསྟན་བྱུང་བ་ལྟར། བྱེ་ཐང་ཉི་མ་གླིང་བཏབ་
སྟེ་བླ་མ་དཔལ་མཆོག་གིས་དབུ་མཛད་པའི་དགེ་འདུན་ལྔ་བཅུ་ཙམ་ལ། རྔོག་
པའི་བཤད་སྲོལ་ལྟར་བརྟག་གཉིས་ཀྱི་བཤད་པ་བཙུགས་ཤིང་། དེ་ལ་ཞིང་
གཞིས་རྟེན་གསུམ་གང་ཡོད་གནང་། མཁའ་སྤྱོད་རི་ཁྲོད་དུ་དབྱར་གནས་
བཞུགས་ཏེ་ཕྱོགས་མང་ནས་དགེ་འདུན་སུམ་བརྒྱ་ཙམ་འདུས་པར་ཆོས་ཀྱི་
- 243 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བདུད་རྩི་འགྱེད་ཅིང་རྟེན་གསུམ་དང་ལོངས་སྤྱོད་མང་དུ་འཕེལ་བ་དང་། ཁྱད་
པར་སྟོན་པའི་གསེར་སྐུ་བཅུ་གསུམ་བྱུང་བ་རྟེན་འབྲེལ་བཟང་གསུངས་ནས།
དེ་ལ་བརྟེན་ནས་ཕྱོགས་ཀྱི་སྒྲུབ་སྡེ་རྣམས་བཙུགས། བྲག་གསུམ་དུ་བྱོན་ཏེ་
སྐྱེ་བོའི་ཚོགས་ལ་ཆོས་མང་དུ་གསུངས་ནས་ཐམས་ཅད་སྨིན་གྲོལ་ལ་བཀོད་
ཅིང་སྨོན་ལམ་རླབས་ཆེན་བཏབ། མར་རྐྱལ་བརྒྱ་ཕྲག་བརྒལ་བའི་འབུལ་
ཆེན་ཕུལ། ལན་རི་ཤག་ཏི་ཕུག་དང་ཧང་རི་བྱེ་སྟོང་ཕུར་ཡང་སྒྲུབ་སྡེ་བཙུགས།
དེར་བཞུགས་པར་ཞུས་པས། ད་རེས་མི་སྡོད། ཐོད་པ་བོར་ས་དེ་འདིར་བྱེད་
གསུངས་པས་ཕྱིས་དེ་བཞིན་བྱུང་། མདའ་ཕུར་བྱོན་པས་ཤིང་སྡོང་ཆེན་པོ་
ཞིག་གི་འོག་ཏུ་ཆིབས་ཁ་བས་མ་བལྟས་པར་ཡུད་ཀྱིས་ཁྲིད་པས་སྒྲ་དང་ཤིང་
སྡོང་བར་དུ་སྐུ་སྟོད་བཅིར་སོང་བས་ཡུན་རིང་ཙམ་དུ་བརྒྱལ་བའི་ཚུལ་བསྟན།
དེ་ལ་བརྟེན་ནས་སྐུ་སྟོད་ལ་སྙུང་གཞི་ལྕི་བར་བྱུང་ཞིང་དེས་གཞི་བྱས་ནས་
ཕྱིས་གཤེགས་རྐྱེན་དུ་ཡང་གྱུར། རྗེའདིའི་ཞལ་ནས། ཕག་མོ་གྲུ་པས་ང་སྔོན་
སྤྲེའུར་གྱུར་ཚེ་རི་རྩེ་ནས་རྦབ་རྡོ་བསྒྲིལ་བ་དུག་སྦྲུལ་ཞིག་གི་སྒར་པར་ཕོག་
ནས་ཤི །དེའི་རྐྱེན་གྱིས་སྡུག་བསྔལ་ཡང་མང་དུ་མྱོང་དགོས་བྱུང་གསུངས་པ་
བཞིན༑ ད་རེས་འདིར་ཡང་སྒལ་པ་འདི་ནག་ཁམས་ཁམས་ཡོད་གསུངས་པ་
ཡང་སྔོན་གྱི་ལས་དེའི་འབྲས་བུ་མངོན་དུ་གྱུར་པ་ཡིན་གསུངས། གོང་དུ་སྨོས་
པའི་གཙུག་ལག་ཁང་རྣམས་ལེགས་པར་གྲུབ་ཅིང་། དེ་དུས་དགེ་འདུན་ལྔ་
བརྒྱ་ལྷག་ཙམ་འདུས། རབ་གནས་ལ་རིམ་པ་བཞིན་ཕེབས་པས་མེ་ཏོག་གི་
ཆར་དང་ཕྱག་ནས་ཟུག་པ་སོགས་ངོ་མཚར་བ་མང་དུ་བྱུང་། སྐྱེ་བོ་ཀུན་ཀྱང་
- 244 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བསྙེན་གནས་དང་། སྙུང་གནས། སེམས་ཅན་ལ་འཚེ་བ་སྤངས་པ། སྐྱབས་
འགྲོ་ དང་ སེམས་བསྐྱེད་ ལ་བཀོད་པ། སྨོན་ལམ་རླབས་ཆེན་ འདེབས་ པ་
སོགས་མཛད་པ་དང་། དགེ་འདུན་དང་། སྤྲང་པོ་བདུན་བརྒྱ་ ཙམ་ལ་ཡང་
ཁྱད་མེད་པའི་མཆོད་སྟོན་ཕུན་སུམ་ཚོགས་པ་བསྒྲུབས་པ་དང༌། ཀོང་ལོང་
ཐམས་ཅད་ཆོས་ཁྲིམས་ཀྱི་རྒྱ་ལ་གནས་ནས་ཕན་ཚུན་འཚེ་བྲལ་ཡ་རབས་
སྤྱོད་བཟང་རྣམས་ངང་གིས་འཕེལ་ཞིང་། སྲོལ་ངན་མ་རབས་རྣམས་རིམ་
འགྲིབ་ཀྱི་མཐུས། ནད་ཡམས་འཁྲུག་རྩོད་མུ་གེ་ལོ་ཉེས་སོགས་ཀྱི་མིང་ཡང་
མི་གྲགས་པར་ཆར་ཆུ་དུས་འབེབས། ལོ་ལེགས་འབྲུ་འཕེལ། ཚེ་རིང་འབྱོར་
རྒྱས་སོགས་བདེ་སྐྱིད་ཀྱིས་འཚོ་བ་དང་། བཤད་སྒྲུབ་ཀྱི་བསྟན་པ་འཛིན་པའི་
དགེ་འདུན་གྱི་སྡེ་རྣམས་ཀྱང་ལུང་རྟོགས་ཡོན་ཏན་ཡར་ངོའི་ཟླ་བ་ལྟར་འཕེལ་
ཞིང་རྒྱས་པ་ནི། རྒྱལ་པོ་བྱམས་པའི་སྟོབས་ཀྱིས་རྒྱལ་སྲིད་བསྐྱངས་པ་ཇི་ལྟ་
བ་བཞིན་དུ་གྱུར་ཏོ། །དེ་ནས་བྱེ་ཐང་ཉི་ཟླ་ཐང་དང་། འཕྲང་ཁ་གདོང་། ཉོས་
ཀྱི་དགོན་པ་རྣམས་ ཀྱི་ གཞི་ བཏིང་ ཞིང་། བྱེ་ཐང་དུ་བཞུགས་ནུབ་བཙན་
བདུན་བྱུང་ནས་ངེད་རྣམས་སྔོན་ཆང་གིས་མྱོས་ནས་བསད་རེས་བྱས་པ་ད་ལྟ་
བྲག་བདུན་ལ་གནས་པ་ཡིན། དགོན་པ་བཏབ་ན་ངེད་ཚོས་གྲོགས་བྱེད་ཟེར་
བ་ལ་ཆོས་གསུངས་ནས་ཕན་པར་མཛད། དམ་པ) ༡ བས
དེ་སྐབས་གནས་བརྟན་ཉི་མ་རྒྱལ་མཚན་གྱི་རྨི་ལམ་དུ། ཞལ་སྔ་རིན་པོ་
ཆེ་གོས་ཆེན་གྱི་འབོལ་དང་བླ་བྲེ་དང་ན་བཟའ་ངོ་མཚར་བའི་ཚུལ་གྱིས་
བཞུགས་འདུག་པ་ལ། རང་གིས་ཞལ་སྔ་རིན་པོ་ཆེས་རྒྱུན་དུ་འདི་འདྲ་ཡེ་མི་
- 245 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཛད་པས་ད་རེས་བཟང་པོ་འདི་འདྲ་མཛད་འདུག་སྙམ་པ་ན། ད་རྒྱུན་དུ་
འདི་ལྟར་ཡོང་གསུངས་ཏེ་གཟི་མདངས་ཇེ་ཆེར་འབར་བ་དང་། དེ་དང་མཉམ་
དུ་ཨུ་རྒྱན་ན་རྡོ་རྗེ་རྣལ་འབྱོར་མ་དང་། འོག་མིན་ན་རྡོ་རྗེ་འཆང་། ཤམྦྷ་ལར་
དུས་ཀྱི་འཁོར་ལོ་རྣམས་སྒྲིབ་མེད་གསལ་མཐོང་བྱུང་བ་རྨིས། ཡང་ཁོང་གིས་
དེ་སྐབས་བཙུན་ཆུང་གསར་པ་འགའ་རེས་རྩེད་མོ་སོགས་འཕྱར་གཡེང་སྣ་
ཚོགས་བྱེད་པ་མཐོང་བས། བླ་མ་འདི་ནི་སངས་རྒྱས་དངོས་ཡིན་ཀྱང་། གྲྭ་པ་
འདི་ཚོས་རྒྱུན་དུ་དཀོར་ལ་བག་མེད་དུ་ལོངས་སྤྱོད་ཅིང་ཆོས་སྤྱོད་ནི་ཆེར་མི་
བྱེད་ སྙམ་ནས་ཞེ་ཁྲེལ་ཅུང་ཟད་ཤོར་བས། དེ་ནུབ་རྨི་ལམ་དུ། སྤྱན་རས་
གཟིགས་ཀྱི་སྐུ་གངས་རི་ལྟར་དཀར་ཞིང་ཆེ་བ་ཞིག་ལ་ཁྲོམ་ཚོགས་མང་པོས་
ཕྱག་འཚལ་མཆོད་འབུལ་བྱེད། གཞན་སྤྱན་རས་གཟིགས་ཀྱི་སྐུ་དཔག་མེད་
སྣང་ཡང་ཕྱག་འཚལ་མཁན་འགའ་རེ་ཙམ་སྣང་། གཉིད་སད་པ་ན་ངའི་བླ་མ་
སློབ་དཔོན་འདི་རྣམས་སྤྱན་རས་གཟིགས་ཀྱི་དཀྱིལ་འཁོར་ཆེན་པོ་ཡིན་པ་
ལ༑ དེ་ལྟར་མ་ཤེས་པ་ང་འདྲ་བ་སྙམ་ནས། ཞལ་སྔ་ནས་ཀྱིས་མཛད་པའི་
སྤྱན་རས་གཟིགས་ཀྱི་བསྟོད་པ་ཨམ་ཕྲག་ཏུ་བཅུག་ཏེ་སྐུ་མདུན་དུ་བཤགས་
པ་འབུལ་བར་ཕྱིན་པས། ཞལ་འཛུམ་འཛུམ་མཛད་ནས་དཔེ་ཆ་དེ་ག་རེ་
གསུངས་པས་ཕྱག་ཏུ་ཕུལ་ཞིང་བཤགས་པ་ཡང་ཕུལ། བསྟོད་པ་དེའི་ལུང་
གནང་ནས་བླ་མ་དང་དགེ་འདུན་ལ་དག་སྣང་བྱེད་དགོས་པ་ཡིན་གསུངས་
བྱུང་བས། བླ་མ་རིན་པོ་ཆེ་མངོན་མཁྱེན་ཐོགས་མེད་མངའ་བར་འཁུམས་
ནས༑ མཆི་མ་དབང་མེད་དུ་ཤོར་བའི་དད་པ་ཚད་མེད་སྐྱེས། དེ་ནས་ཉང་པོ་
- 246 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
རི་ཁ་བ་དང་། སང་སིང་བ་གཉིས་འཁྲུགས་པ་དང་། རྣམ་ཚལ་པ་དང་རྒྱ་བྲག་
པ་གཉིས་ཀྱང་འཁྲུགས་ནས་ཡུན་རིང་སོང་བ་ན། དགེ་འདུན་སྡེ་འཁྲུག་བྱེད་
པའི་ས་ཕྱོགས་ཀྱི་སྦྲང་བུ་ཚུན་ཆད་ཀྱང་ངན་སོང་དུ་སྐྱེ་བར་མདོ་ལས་གསུངས་
པས་འདི་ཕྱི་གཉིས་ཀར་སྡུག་བསྔལ་དཔག་མེད་མྱོང་བར་འགྱུར་བའི་ལས་
ངན་བྱེད་པ་ཤིན་ཏུ་མི་རིགས་དགོངས་ནས། དཀོན་མཆོག་དང་ཆོས་སྐྱོང་ལ་
གསོལ་བ་དྲག་ཏུ་བཏབ་སྟེ་ཇི་ལྟར་བྱས་ན་ཞི་བར་འགྱུར་སྙམ་དུ་དགོངས་པ་
ན༑ རྒྱ་ཆེན་རྣམ་སྲས་འཁོར་བཅས་བྱོན་ནས་སྡེ་འཁྲུག་འདི་རྣམས་ཞི་བའི་
ཐབས་ མཛོད་ དང་། ངེད་ ཚོས་ ཀྱང་ གྲོགས་ བྱེད་ པས་ ཞི་ བར་ འགྱུར་ རོ་
གསུངས༑ དེ་ནས་སློབ་དཔོན་རྒྱལ་མཆོག་པ་དང་། རྒྱ་བྲག་པ་གཉིས་ལ།
ཁྱེད་རྣམ་གཉིས་བསྟན་འཛིན་གྱི་སྐྱེས་བུ་ཡིན་པས་འདི་ལྟར་མཛད་མི་རིགས་
པ་སོགས་ཐབས་དུ་མས་སྙན་བསྐུལ་ཡང་ཡང་ཕུལ། ཁྱེད་རྣམ་གཉིས་ཀྱི་
བཀའ་ཅི་གནང་ཡང་ངས་བསྒྲུབ། མི་བསད་པའི་སྟོང་རྣམས་ཀྱང་ངས་སྟེར་
གསུངས་ནས་ཞུ་བ་ནན་ཕུལ་དང་། དངོས་པོའི་གནང་སྦྱིན་ཡང་མང་དུ་མཛད་
པས་སྡེ་འཁྲུག་ཆེན་པོ་དེ་མ་ཐག་ཏུ་ཞི། དེ་བཞིན་དུ་རི་ཆོས་གཉིས་ཀྱི་བླ་མ་
རྣམ་གཉིས་གདན་དྲངས། གྲ་གོང་དུ་སུམ་སྟན་སྙེ་འབོལ་བྱས་ནས་བཞུགས་
སུ་གསོལ། རྒྱུ་དང་། ཀུན་ཏུ་།་་་ ་་་ ན། །
ད
རྗེ་ཉིད་མདུན་དུ་ས་རྗེན་ལ་བཞུགས་ནས་ཐལ་མོ་སྦྱར་ཏེ། སངས་རྒྱས་
ཀྱི་བསྟན་པ་དང་སེམས་ཅན་གྱི་བདེ་སྐྱིད་འདི་ལྟ་བུའི་གནས་སྐབས་སུ་གྱུར།
ཁྱེད་རྣམ་གཉིས་ཀྱིས་བསྟན་པ་དང་སེམས་ཅན་ལ་དགོངས་ནས་ངེད་ཀྱིས་
- 247 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
གང་ཞུ་བ་ལ་ཅིས་ཀྱང་དགོངས་པར་ཞུ། ཞེས་བྱང་ཆུབ་ཤིང་ལས་གྲུབ་པའི་
མཆོད་རྟེན་ཞིག་དཔང་པོར་བཞག་ནས་དབུ་བསྙུང་བཞེས་སུ་བཅུག །དེ་ལྟར་
མཛད་པས་སྟོད་སྨད་ཀྱི་སྡེ་འཁྲུག་རྣམས་ཞི་བར་གྱུར་ནས། སངས་རྒྱས་ཀྱི་
བསྟན་པ་དང་སེམས་ཅན་གྱི་བདེ་སྐྱིད་རྣམས་ཕན་ཚུན་འགྲན་པ་བཞིན་དུ་
འཕེལ་ཞིང་། སྡེ་བཞི་ཀར་དབུ་ཕར་གྱི་འཆད་ཉན་ཡང་ཚུགས། ཉི་ཟླ་ཐང་རྡོ་
རྗེ་གདན་དུ་བཞུགས་པའི་ཚེ། ཡུལ་དེའི་གཞི་བདག་རྣམས་ཀྱིས་ས་རིས་ཕུལ་
ཞིང་༑ ཕྱག་མཆོད་ བྱས་ནས་འཁྲུགས་ པ་ ལོ་ གསུམ་ལ་མི་བྱེད་པར་ ཁས་
བླངས༑ ཁྱད་པར་ཆོས་སྐྱོང་གི་མཆོད་ཁང་རྨང་གཞི་ཚད་བཞག་པ་ལྟར། བྱ་
རོག་གིས་བཀོད་པའི་གཙུག་ལག་ཁང་བྱ་བ་ཡིན་གསུངས། བཀྲ་ཤིས་ཆོས་
ལུང་གི་བྱམས་ཆེན་ལ་མེ་ཏོག་འཐོར་བའི་ཚེ་མེ་ཏོག་གི་ཆར་དང༌། ནམ་
མཁར་འཇའ་སྤྲིན་འཁྲིགས་པའི་དབུས་སུ་རྗེ་བཙུན་བྱམས་མགོན་བཞུགས་
པ་ལས་འོད་ཟེར་འཕྲོས་ཏེ་བྱམས་པའི་སྐུ་ལ་ཕོག་པ་སོགས་ངོ་མཚར་བའི་
གཟིགས་པ་མང་དུ་བྱུང་
། དེའི་ཚེ་རྗེ་འདིས། གནས་མཆོག་དགའ་ལྡན་ལྷ་ཡི་
ཡུལ་ནས། །རྒྱལ་བ་མི་ཕམ་ཆོས་ཀྱི་བླ་མ། །ཡེ་ཤེས་སྤྱན་གྱིས་རྒྱང་ནས་
གཟིགས་ ནས། །བརྩེ་ བའི་ ཐུགས་ ཀྱིས་ དགོངས་ པར་ མཛོད་ དང༌། །ཞེས་
སོགས་ཀྱི་བསྟོད་པ་ཡང་མཛད། གནས་དེ་ལ་སོགས་པར་ཆུ་གསར་པ་ཡང་
བཏོན་གནང་ཞིང་། ཀོང་པོ་ཀརྨར་གཙང་པོ་ལུད་པས་ཞིང་མང་པོ་ཆུས་ཁྱེར་
ཞིང་སྐྱེ་བོ་རྣམས་ལ་འཇིགས་སྐྲག་བྱུང་བའི་ཚེ། ཕྱག་ནས་དང་བདེན་སྟོབས་
བརྗོད་པས་དེ་མ་ཐག་ཏུ་འཇིགས་པ་ཞི་བ་བྱུང༌། དེ་བཞིན་དུ་ནད་ཡམས་
- 248 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
འཁྲུག་རྩོད་ཞི་བ་སོགས་ཅི་འདོད་པ་རྣམས་ལ། གསོལ་འདེབས་དང་བདེན་
སྟོབས་བརྗོད་པ། ཐུགས་འདུན་གཏད་པ་ཙམ་གྱིས་འགྲུབ་པ་མང་དུ་བྱུང་ངོ༌།།
བསྔོ་བ་མཛད་པ་ཙམ་གྱིས་གཤིན་པོ་ངན་སོང་ལས་དྲངས་པའི་ལོ་རྒྱུས་
གསལ་པོ་ཡོད་འདུག་སྟེ་འབྲིར་མ་ལང་། གནོད་སྦྱིན་ཡང་ལེ་བེར་གྱིས་སྲུང་
མ་བྱེད་པར་ཁས་བླངས་པར་ཐང་གྲར་ཐང་ཤིང་ཆེན་པོ་གཉིས་ལ་བཞུགས་སུ་
གསོལ་ཞིང་བཀའ་བསྒོས་ནས་དགོན་དེའི་སྲུང་མར་བསྐོས། བཀའ་འགྱུར་
སོགས་གསར་བཞེངས་དང༌། དབུས་གཙང་དུ་གསུང་པར་ཡོད་ཚད་པར་དུ་
བཏབ་སྟེ་གླེགས་བམ་མང་དུ་བཞེངས། བརྟག་གཉིས་ཀྱི་ཊཱིཀ་རིན་ཆེན་རྒྱན་
འདྲ་དང༌། བསླབ་བྱ་ཆེན་མོ། བཀའ་གདམས་ཐོར་བུ་སོགས་ཀྱི་པར་གསར་
བཞེངས་མང་དུ་གྲུབ། མདོ་སྔགས་ཀྱི་གནད་བསྡུས་པའི་བློ་གསལ་མགུལ་
རྒྱན་སོགས་བརྩམས་ཆོས་ཀྱང་མང་དུ་གནང་། དེ་ནས་བཀྲ་ཤིས་ཆོས་ལུང་གི་
བྱམས་ཆེན་དེ་བྱོན་ལེགས་ཤིང་བྱིན་ཆེ་བས་ཚོན་གཞན་གྱིས་མི་འགབ་པར་
གསེར་འབའ་ཞིག་འབྱམས་གསོལ་དགོས་པས་དེའི་ཆེད་དང༌། ཡི་དམ་ཆོས་
སྐྱོང་རྣམས་ཀྱིས་བསྐུལ་བར་བརྟེན། སློབ་དཔོན་རིན་པོ་ཆེས་ལུང་བསྟན་
ལས༑ ཕག་མོ་གྲུ་རུ་རྡོ་རྗེ་རྒྱལ་པོ་འབྱུང་། །དེ་ཡི་སྤྲུལ་པས་ཁམས་སུ་གདུལ་
བྱ་སྐྱོང་། །ཞེས་གསུངས་པ་ལྟར། ཁམས་ཕྱོགས་སུ་བྱ་བྲལ་གྱིས་ཆས་སུ་ཕྱག་
བཏེགས་ནས་ཐོག་མར་སྤོ་བོའི་ཡུལ་དུ་ཕེབས། དེར་ཐོག་ཁ་བ་དང༌། གཡའ་
སྨན་པ། ཆུ་མགོ་བ་ལ་སོགས་པའི་དེ་སྐོར་གྱི་བླ་མ་དགེ་འདུན་གྱི་ཚོགས་
དང་༑ སྐྱེ་བོ་དཔག་ཏུ་མེད་པ་ལ་རང་རང་གི་སྐལ་བ་དང་འཚམས་པའི་ཆོས་
- 249 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱི་བདུད་རྩི་བསྩལ་བས་ཐར་པའི་ས་བོན་ཐེབས། མོས་གུས་ཀྱི་དྲོད་གཤེར་
རྒྱས་པས་ཕན་བདེའི་ལོ་ཏོག་འཁྲུངས་ངེས་པར་གྱུར། སྤོ་བོ་ཡེ་གོང་མཁའི་
འགྲོའི་གནས་ཀྱི་ཤར་སྒོར་ཕེབས་ནས་སྐལ་ལྡན་རྣམས་ལ་ནཱ་རོ་ཆོས་དྲུག་
དང༌། གྲུབ་སྙིང་སོགས་ཟབ་ཆོས་ཀྱི་ཆར་ཕབ། དེ་སྐབས་རྒྱལ་སྲས་མི་ཏྲ་ཛོ་
ཀི་དང་མཇལ༑ ཉམས་རྟོགས་ཁྱད་པར་ཅན་ཐུགས་ལ་འཁྲུངས་ནས། གནས་
ལུགས་ ལྟ་བའི་གླུ་ དོན་ ལ་ འཇུག་ པ་ གསུངས། ལྷའི་ ཞལ་ གཟིགས་དང་།
མཁའ་ འགྲོའི་ ཚོགས་ འཁོར་དང༌། ངེས་ དོན་ གླུ་ དབྱངས་ དང༌། གར་ དང༌།
སྤྱོད་ལམ་སྣ་ཚོགས་ཀྱི་གཟིགས་སྣང་བྱུང་བར་བརྟེན་ནས་ཏིང་ངེ་འཛིན་གྱི་སྒོ་
དུ་མ་ཐུགས་ལ་འཁྲུངས། ལྷ་འདྲེ་མང་པོས་ཕྱག་དང་སྐོར་བ་བྱེད་ཅིང་སྲོག་
སྙིང་ཕུལ་ནས་དམ་འོག་ཏུ་འཇུག་པ་སོགས་བྱུང་བས་ལྷ་འདྲེ་མི་གསུམ་ཀུན་
གྱི་དོན་མཛད། རྒྱ་བྲག་པ་དང་མཇལ་བས་དཔོན་པོ་དང་དགོན་པ་གང་ཡོད་
ཕུལ༑ དེ་ནས་འ་འུ་སྟག །མགོ་མདར་ལྡེམ་གསུམ་སོགས་ལ་ཕེབས། འོད་
མཆོག་པ་སོགས་བླ་མ་དགེ་འདུན་རྣམས་དང་། ཡོན་བདག་སྐྱེ་བོའི་ཚོགས་
ཐམས་ཅད་ཀྱིས་དད་པ་ཚད་མེད་པ་སྐྱེས་ཏེ་སྒོ་གསུམ་གུས་པས་འདུད་པ་
དང་༑ ཆོས་ཀྱི་བདུད་རྩི་མང་དུ་ཐོབ་ནས་ཉམས་སུ་ལེན་པ་དང༌། སེམས་
བསྐྱེད་ཅིང་ཞིང་ཁམས་འཛིན་པའི་སྨོན་ལམ་བཏབ་ཅིང་། རྟ་ནོར་ལོངས་སྤྱོད་
སོགས་ཀྱིས་བསྙེན་བཀུར་བསམ་གྱིས་མི་ཁྱབ་པ་ཞུས་སོ། །དེ་ནས་བཞེད་
སྟོབ་འབར་དུ་ཕེབས་ནས་རྒུན་འབྲུམ་གྱི་ཚལ་ལ་བཞུགས་པ་ན། གནས་
བརྟན་བསོད་ནམས་རབ་བརྟན་གྱིས་རྒུན་འབྲུམ་ཕུལ་ཞིང༌། སྔོན་སྟོན་པའི་
- 250 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དུས་ཀྱི་སྐྱེ་བ་དྲན་པ་ལ་བརྟེན་ནས་ཐུབ་པ་རྗེས་སུ་དྲན་པའི་གསུང་མགུར་
མཛད༑ དེ་ནས་ཚ་བ་སྒང་དུ་ཕེབས་ནས་ཆོས་མང་དུ་གསུངས། གུས་འདུད་
དང་མཆོད་བསྙེན་ཤིན་ཏུ་རྒྱས། དེར་བན་བོན་གྱི་འགལ་བ་ཆེ་བས། བོན་པོ་
ཚོས་ལམ་འགོག་པའི་སྦྱོར་བ་རྩོམ་པ་ན། འཁོར་རྣམས་ལ་ང་ཚོ་གར་ཕྱིན་
ཡོང་ཆགས་སྡང་སྤངས་ནས་དམན་ས་འཛིན་ཅིང་དག་སྣང་སྦྱོང་། ཚུར་སྲོག་
ལ་རྒོལ་བའི་གནོད་པ་བྱས་ཀྱང་བཟོད་པ་བསྒོམ་དགོས། འཁྲུག་རྩོད་སློང་བ་
ང་ཚོ་ལ་མ་བབས་གསུངས་ནས་མནའ་བསྒགས། བོན་པོ་རྣམས་ལ་རབ་བྱུང་
གི་རྟགས་འཛིན་པ་ཚུན་ལ་བརྙས་སྨོད་བྱས་པས་ལས་ངན་ཚབས་ཆེས་ངན་
སོང་དུ་འགྲོ་བར་རྒྱལ་བའི་བཀའ་དང་བཅས་པའི་བཀའ་ཤོག་རྟེན་བཅས་
གནང་བས། བོན་པོ་རྣམས་དད་ཅིང་སྡང་སེམས་ཞི་ནས་གུས་འདུད་ལྷུར་
བླངས༑ དེ་ནས་ཁབ་སོར་ཕེབས་པ་ན། ཅིམ་རི་ནང་སོ་ཁུ་དབོན་དང་། ལ་
གོང་བའི་བླ་མ་སོགས་དེ་སྐོར་གྱི་བླ་མ་དགེ་འདུན་དང་བཅས་པ་ཐམས་ཅད་
དང་༑ སྐྱེ་བོའི་ཚོགས་དཔག་ཏུ་མེད་པ་འདུས་ པ་དེ་དག་ལ་གང་ལ་གང་
འཚམ་གྱི་ཆོས་ཆར་དབབ་ཅིང་། དགེ་ཚུལ་སློང་གི་སྡོམ་པ་མང་དུ་གནང་བས་
གུར་གུམ་མདངས་ཀྱིས་འཁྱུད་པའི་ངུར་སྨྲིག་རྒྱལ་མཚན་འཛིན་པས་ཕྱོགས་
ཀུན་མཛེས་པར་ བྱས། སེམས་བསྐྱེད་དང་སྨོན་ལམ་ཡང་ཡང་གནང་བས་
འབྲེལ་ཚད་དོན་ལྡན་དུ་མཛད། འབུལ་བསྙེན་བཀུར་སྟི་ཤིན་ཏུ་ཆེ། མཚོ་གྲི་
གུག་གི་མཚོ་བདག་གིས་ཆོ་འཕྲུལ་ སོགས་ ལྷ་འདྲེ་གདུག་པ་ཅན་རྣམས་
བྱམས་པའི་ཏིང་ ངེ་འཛིན་གྱིས་བཏུལ། འདི་དག་གི་སྐབས་ཀྱི་ཟངས་དང་
- 251 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གསེར་དངུལ་གྱི་འབུལ་བ་རྣམས་རྒྱལ་བ་བྱམས་པའི་སྐུ་ཁྲུ་བརྒྱད་ཅུ་པ་
ཟངས་ གསེར་ གྱིས་བཞེངས་རྒྱུའི་ཐུགས་འདུན་གཏད་དེ། བླ་མ་ཞི་བ་ལྷ་
དངུལ་ཆུ་སྒྲུབ་པར་བཏང་། ཟས་གོས་ སོགས་ རྒྱུ་དངོས་གཞན་རྣམས་དགེ་
འདུན་ལ་བསྙེན་བཀུར་དང་རྟེན་བཞེངས། སྤྲང་སྦྱིན་རྣམས་རིམ་པར་མཛད།
ཞ་ལོང་སྤྲང་པོའི་ཚོགས་འདི་དག་ངའི་མགྲོན་པོ་གལ་ཆེ་ཤོས་ཡིན་གསུངས།
བདེ་མཆོག་དང་མགོན་པོ་སོགས་ལྷ་མང་པོས་ཞལ་གཟིགས་ཤིང་ཐུགས་དམ་
འཕེལ་བ་བྱུང༌། མགོན་པོ་ཕྱག་དྲུག་པའི་བསྟོད་པ་དང་བླ་མེད་ཀྱི་གནད་
བསྡུས་པའི་བཀའ་ཐོ་ཆེན་མོ་ཡང་མཛད། དེ་ནས་ལྷ་མོ་ཆེ་མཇལ་ནས་ཞག་
ཤས་བཞུགས། བྱམས་ཆེན་གྱི་སྐུ་འདི་ལྟར་བཞེངས་པ་སོགས་རྗེས་སུ་ཡི་རང་
གསུངས༑ ཆོས་རྗེ་སྨོན་ལམ་དཔལ་གྱི་བསྟོད་པ་མཛད། དེ་ནས་ཉི་སྟེང་དུ་
ཕེབས༑ ཉིན་རེ་བཞིན་དགེ་བའི་བཤེས་གཉེན་མང་པོར་ཐེག་པ་ཆེན་པོའི་
ཆོས་ཀྱི་དགའ་སྟོན་འགྱེད་པས་སྨིན་ཅིང་གྲོལ་བར་མཛད། སྐྱེ་བོའི་ཚོགས་
མང་པོར་ཐར་པ་དང་ཐམས་ཅད་མཁྱེན་པའི་ས་བོན་བསྐྲུན། དེ་ནས་སྨར་
ཁམས་སྒང་རྒྱ་རབ་ཏུ་ཕེབས། དེར་ཀུ་ཅོར་བའི་བུ་ཆེན་ཉག་རེ་དང༌། སྨར་
ཁམས་སྒང་པ་ཀུན་གྱི་གཙུག་རྒྱན་དམ་པ་མཁས་གྲུབ་ཀུན་དགའ་སེངྒེ་དང་
མཇལ་འཛོམས་ གནང་བས་ཐུགས་ཡིད་གཅིག་ཏུ་འདྲེས། ཞལ་སྔ་ རིན་པོ་
ཆེར་སངས་རྒྱས་དངོས་ཀྱི་དད་པ་ཐོབ། མདོ་སྔགས་ཀྱི་གནད་བཀྲོལ་བའི་
གདམས་པ་མང་དུ་བསྩལ། དེ་ནས་རི་ཆེན་པོ་ཞིག་གི་སྟེང་དུ་ཕེབས་སྐབས་
སྤོ་འབོར་ཕོག་ཚུལ་དང་སྐམ་པོ་གནས་ནང་གཟིགས་པས། སྔོན་དེར་སྤྲེའུར་
- 252 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སྐྱེས་པ་སོགས་ཀྱི་གོམས་པས་ཐུགས་ལྷག་པར་མཉེས་ཚུལ་མཛད། དེ་ནས་
རིམ་གྱིས་ཡར་ཕེབས་ནས་སྒོམ་གྲྭ་ཆེན་པོ་དཔལ་གྱི་རི་བོ་ཆེར་ཕེབས། ཆོས་
ཀྱི་ རྒྱལ་ པོ་ ཆེན་ པོ་བསོད་ནམས་ རིན་ཆེན་ པ་ ལ་ སངས་ རྒྱས་ དབོན་གྱི་
གདམས་པའི་ཆོས་སྐོར་རྣམས་གསན། ཐུགས་ཡིད་གཅིག་ཏུ་འདྲེས་ཤིང་ཕན་
ཚུན་ངོ་མཚར་བའི་གཟིགས་སྣང་ཁྱད་པར་ཅན་བྱུང་། དེ་ནས་གུང་རུ་སྨད་དུ་
ཕེབས༑ མི་དབང་གྲགས་རྒྱལ་བ་དང་། ར་སྤྲུག་པ་ལ་སོགས་པས་གདན་
དྲངས་ཤིང་དེ་སྐོར་གྱི་སེར་སྐྱ་ཐམས་ཅད་འདུས་པར་ཆོས་ཀྱི་དགའ་སྟོན་
སྤེལ༑ ཁྱད་པར་རྫི་ཐོ་བས་གདན་དྲངས་པར་དགེ་འདུན་མཆོད་རྫས་ཐོགས་
པ་སྟོང་ཕྲག་ཙམ་གྱི་སེར་སྦྲེངས་ཀྱིས་བསུ་བ་བྱས་ཤིང་། རྗེ་འདི་ལ་སངས་
རྒྱས་དངོས་ཀྱི་འདུ་ཤེས་བཞག །ཟླ་བ་གཅིག་ལ་བཞུགས་ནས་ཟབ་རྒྱས་
ཆོས་ཀྱི་འཁོར་ལོ་མང་དུ་བསྐོར་ཞིང་། དགེ་ཚུལ་སློང་གི་སྡོམ་པ་མང་དུ་
གནང་༑ མཁས་པ་རྣམས་ཀྱིས་དཀའ་གནས་ལ་སྒྲོ་འདོགས་བཅད་པ་དང༌།
དགོན་དེར་ཆོས་རྗེ་དང་ནང་ཟིང་སྣང་བ་རྣམས་ཀྱང་ཞི་བར་མཛད་ཅིང་ཆོས་
ཁྲིམས་བཟང་པོ་ལ་བཀོད། དེ་ནས་མི་དབང་ ར་སྤྲུག་པའི་དད་དམ་ལྷག་
བསམ་དགེ་བར་བརྟེན་ནས་བསྟན་འགྱུར་གཅིག་གསར་བཞེངས་ཀྱི་བཀོད་
ཁྱབ་ གནང་བ་ལེགས་པར་བསྒྲུབ། མེ་ ཏོག་ འཐོར་ སྐབས་ བཀྲ་ ཤིས་ དགེ་
མཚན་གསལ་བར་བྱུང་། ཆུ་ཡུར་ལ་རབ་གནས་མཛད་པས་མ་རལ་བ་དང་།
སྦྲ་གཅིག་ལ་རབ་གནས་མཛད་པ་སྦྲ་འཇོག་སའི་ཁང་པ་མེས་ཚིག་ཀྱང་སྦྲ་མ་
ཚིག་པས་ཀུན་ངོ་མཚར་བར་གྱུར། དེ་ནས་ཚག་རག་ཏུ་ཕེབས་པ་ལ་དར་
- 253 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གདུགས་རོལ་མོ་ཐོགས་པའི་སེར་སྦྲེངས་ཀྱིས་བསུ་བ་བྱས་ཤིང་། རྒྱ་སྟོན་
ནམ་མཁའ་སེངྒེ་དང་མཇལ་འཕྲད་གནང་བས་ཐུགས་ཡིད་གཅིག་ཏུ་འདྲེས་
པར་གྱུར། བཞེད་རྩའི་དགོན་སྡེ་ཐམས་ཅད་ཀྱིས་སེར་སྦྲེངས་མཆོད་རོལ་
གསེར་ གདུགས་ སོགས་ཀྱིས་བསུས་ཏེ་ཞབས་ སྤྱི་བོར་བླངས། གསུང་གི་
བདུད་ རྩི་ མྱང་ ཞིང་ ཚོགས་གཉིས་རྫོགས་ ཕྱིར་ འབུལ་ ཞབས་ བཟང་ པོས་
བསྙེན་བཀུར་ཞུས། ཡུལ་འབྲོག་ལྷོ་བྱང་གི་ཁྲོམ་ཆེན་འཛོམས་པར་ཆོས་ཀྱི་
དགའ་སྟོན་དཔག་ཏུ་མེད་པ་བསྩལ་ནས་ཕན་བདེའི་ལམ་བཟང་པོར་བཀོད་
པར་མཛད་དོ། །འདི་དག་གར་ཕེབས་ནས་འབུལ་ཞབས་ཚད་མེད་བྱུང་བ་
རྣམས་དགེ་འདུན་ལ་བསྙེན་བཀུར། མཆོད་འབུལ་རྟེན་བཞེངས། གནང་སྦྱིན་
བགྲང་མི་ནུས་པར་མཛད། དེ་ནས་གུང་རུ་སྟོད་དུ་ཕེབས་ཏེ་རྗེ་མོ་ཨ་རིག་
བཟའ་ལ་སོགས་པས་ཞབས་སྤྱི་བོར་བླངས་ཞིང་འབུལ་ཞབས་བསམ་གྱིས་
མི་ ཁྱབ་ པ་བྱས། ཨ་རིག་གི་ས་ཆ་སྨན་ལུང་ཆུ་དབར་ན་བཞུགས་ཚེ། རྗེ་
བཙུན་མི་ལ་སོགས་གྲུབ་ཐོབ་དུ་མ་དང་ཡི་དམ་མང་པོས་ཞལ་གཟིགས་དང་
ཡ་མཚན་པའི་གཟིགས་སྣང་བྱུང་ཞིང་། གནས་འདི་མི་ལའི་བཞུགས་གནས་
སྨན་ལུང་ཆུ་དབར་དང་ཁྱད་པར་མི་འདུག་གསུངས་ནས། དེར་སྨན་ལུང་ཆུ་
དབར་ཞེས་མིང་འདོགས་མཛད། ། ག་པ་འམ། མི་མ་ལགས་
1 དེ་ནས་རྫ་དགོན་དུ་ཕེབས་པ་ན། དགེ་འདུན་སྟོང་ཕྲག་ཙམ་གྱིས་བསུ་
བ་བྱས་ཤིང་རྫི་ཐོ་ནས་བཟུང་སྟེ་གུང་རུ་སྟོད་སྨད་སོགས་གར་ཕེབས་ལ་ཞལ་
མཇལ་བ་དང་། ཆོས་ཞུ་བ། བསྙེན་བཀུར་བྱེད་པའི་མིས་གང་ནས་ལུང་པ་ཆེ་
བ
-254 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ཆུང་ཐམས་ཅད་ཁྲིགས་ཆགས་སུ་སོང་། གར་བྱོན་ལ་ལྟད་མོ་དང་ཟང་ཟིང་
ཆོས་ཀྱི་ལོངས་སྤྱོད་སོགས་འབད་མེད་དུ་བྱུང་ཞིང༌། དེར་འདུས་སྐྱེ་བོ་རྒན་
གཞོན་ཀུན་ཀྱང་ཁྲོ་བ་དང་། རྩོད་པ་དང་། གཡེང་བ་དང་། སྙོམ་ལས་དང་།
བཟའ་བཏུང་སོགས་ལ་ཞེན་པ་མེད་པར་སྐྱབས་འགྲོ་དང་། གསོལ་འདེབས།
ཡིག་དྲུག་སོགས་འདོན་པ་དང་། དད་པ་སོགས་ཆོས་ཀྱི་སྣང་བས་དུས་འདའ་
བ་བྱུང་ངོ༌།། ལ་ལ་དག་པ་དང་། ད་
དགོན་པ་རྣམས་སུ་ཟབ་རྒྱས་ཆོས་ཀྱི་ཆར་ཕབ་པ་དང་། སྡོམས་ཁྲིམས་
འབོགས་པ་དང་འཕྲལ་ཡུན་ཀུན་ཏུ་རྒྱལ་བའི་བསྟན་པ་རིན་པོ་ཆེ་དར་རྒྱས་
ཡུན་གནས་ཀྱི་ཐབས་ལ་བརྩོན་པ་དང༌། འབུལ་བསྙེན་ལོངས་སྤྱོད་ཀྱི་ཡོ་
ལངས་ཆེན་པོའི་འདུ་ལོང་ནི་རྒྱུན་མི་ཆད་པར་བྱུང་ངོ༌། །ཆོས་རྗེ་གཙོས་པའི་
དགེ་བའི་བཤེས་གཉེན་རྣམས་ནི་ལེགས་བཤད་འབེལ་གཏམ་གྱི་དགའ་སྟོན་
དང་༑ ཟབ་མོའི་དཀའ་གནད་ཀྱི་སྒྲོ་འདོགས་གཅོད་པ་དང༌། གདམས་ངག་
གི་བདུད་རྩི་མྱང་བ་སོགས་ཀྱིས་དགྱེས་པ་བསྐྱེད་ཅིང་། མི་ཕྱེད་དད་པའི་
ཤུགས་ ཀྱིས་ འབུལ་ཆེན་ལོངས་སྤྱོད་ནི་ མཐའ་ ཡས་ པ་བྱུང་ངོ༌། །དེ་ ནས་
དཔལ་འབར་ལ་ཞབས་སོར་འཁོད་པ་ན་དགེ་འདུན་སྟོང་ཕྲག་ཙམ་གྱིས་བསུ་
བ་སེར་སྦྲེངས་བྱས་ཤིང༌། ཞལ་མཐོང་བ་ཙམ་གྱིས་སྣང་བ་འགྱུར། གསུང་
ཐོས་པ་ཙམ་གྱིས་དད་པའི་དབང་པོ་རྒྱས་ཏེ་ཞབས་སྤྱི་བོར་བླངས་ནས་དགའ་
དད་སྤྲོ་གསུམ་གྱིས་གསོལ་འདེབས་དང་སྨོན་ལམ་ནན་ཏན་བྱེད་ཅིང་ཆོས་
འཁོར་རྒྱ་ཆེན་པོའི་གསུང་གི་བདུད་རྩི་མྱང་བར་གྱུར་ཏོ། །རྫ་དགོན་དང་འདི་
- 255 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གཉིས་ལ་མཁས་གྲུབ་མང་པོས་གཙོས་དགེ་འདུན་རྒྱ་ཆེར་འདུས་པ་ལ་དཔལ་
མར་མེ་མཛད་ཡབ་སྲས་ནས་བརྒྱུད་པའི་གདམས་པ་ཆ་ཚང་བ་བུམ་པ་གང་
བྱོའི་ཚུལ་དུ་བསྩལ་ཞིང༌། གཞན་ཡང་མདོ་སྔགས་ཀྱི་ཆོས་མང་དུ་གསུངས།
དེ་ནས་རྗོད་དུ་ཕེབས། འབོང་ཆུང་ཐོད་ནག་ཀྱང་དམ་འོག་ཏུ་བཅུག །ཁྱིམ་པ་
རྣམས་ལ་ཆོས་ཀྱི་སྣང་བའི་སྒྲོན་མེ་རྒྱ་ཆེར་སྦར་བར་མཛད། བྱ་མོ་ སྣར་
ཕེབས་ནས་ རིམ་ པར་ རྒྱས་ཤོད་ དང༌ སྨར་ཚ་ རྣམས་ སུ་ ཡང་ ཞབས་ ཀྱིས་
བཅགས་སོ། །དེར་ཇོ་ གདན་ནང་ སོས་ གཙོས་ པའི་ཀོང་ཕྱོགས་ ཀྱི་གདན་
འདྲེན་པ་རྣམས་འབྱོར་ཏེ་ནན་གྱིས་སྙན་བསྐུལ་ཞུས་ཀྱང་ཕྱོགས་དེའི་བསྟན་
འགྲོའི་དོན་མཛད་པ་རླབས་ཆེ་བའི་འཕྲོ་བསྐྱངས་ནས་དེ་འཕྲལ་ཕེབས་རྒྱུ་མ་
གྲུབ་བོ། །རྒྱས་ཤོད་ཀྱི་དགེ་བའི་བཤེས་གཉེན་རྣམས་དང་། སྐྱེ་བོ་དད་པ་
ཅན་རྣམས་ལ་ཕན་པ་རྒྱ་ཆེར་མཛད། དེ་ནས་ ལྕམ་ མདར་ཕེབས། དཔལ་
གསང་བ་འདུས་པའི་གནད་ཀྱི་དོན་ལམ་གྱི་རིམ་པར་བསྒྲིགས་ཏེ་རྒྱ་ཆེར་
བསྩལ༑ དེ་ནས་རིམ་གྱིས་ལྕི་འབར་དུ་ཕེབས། དེ་སྐོར་སེར་སྐྱ་ཐམས་ཅད་
ཀྱིས་སྐུ་ཡི་གཟི་བརྗིད་ཡོངས་སུ་རྒྱས་པས་ཡང་ཡང་མཇལ་ཡང་ངོམས་པའི་
མཐའ་ནི་མེད། གསུང་གི་བདུད་རྩི་ཡང་ཡང་འཐུངས་པས་ཉོན་མོངས་པའི་
རིམས་ནད་ལས་ནི་ གྲོལ། ཟབ་གསལ་ཏིང་ངེ་འཛིན་ གྱི་མཐུས་གདུལ་བྱ་
རྣམས་ཉིན་རེ་བཞིན་ཡང་མངོན་མཐོ་དང་ངེས་ལེགས་ཀྱི་ལམ་དུ་བཀྲི་བར་
མཛད༑ དེ་ནས་ རག་ ཡུལ་ དང་ དགའ་ལྡན་དགོན་ སོགས་སུ་ཕེབས། ཟབ་
གནད་ཀྱི་གདམས་པ་མང་དུ་བསྩལ། གསུ་རོང་པའི་བླ་མ་དགེ་འདུན་དང་
- 256 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
GK
བཅས་པ་དང་མི་དཔོན་སྡེ་དང་བཅས་པས་ཀྱང་གདན་དྲངས་ཤིང་ཆོས་ཀྱིས་
ཕན་བདེ་བསྩལ། ཉི་མ་གཅིག་ལ་རྟ་མཛོ་བརྒྱ་ཕྲག་བརྒལ་བ་དང་། གསེར་
དངུལ་སོགས་འབུལ་དངོས་དཔག་མེད་ཕུལ། དེ་ནས་ལྷོ་ཆོས་ཁྲི་སྡེ་པ་དབོན་
དྲུང་དཀོན་མཆོག་འཕགས་པ་ཞེས་པས་དང་པོར་བོན་པོའི་བླ་མ་འགའ་
གདན་དྲངས་ནས་བོན་དགོན་བསྒྲིགས་རྩིས་བྱས་ནས་གསེར་བྲིས་ཁམས་
ཆེན་དུམ་པ་བཅོ་བརྒྱད་འབྲི་བའི་སྐབས་ཡིན་པས། རྒྱལ་བ་འཕགས་པ་ལྷས་
འདི་ཉིད་འདུལ་བར་གཟིགས་ནས་དཔོན་སློབ་རྣམས་ ལྟེ་དཀར་ལ་རྩར་
བཞུགས་ནས། ཆོས་ཁྲི་སྡེ་པ་མཐོང་སར་སྤྲང་པོ་གཉིས་སྤྲུལ་ནས་ལྟོ་བསླངས་
པས༑ གཡོག་པོ་ཞིག་གིས་ཟས་སྡེར་མ་གང་བྱིན་པས། དེ་གཉིས་ཀྱིས་ཟས་
དེ་གཏོར་བས། གཡོག་པོ་དེས་སྤྲང་པོ་ལ་རྒྱུ་ཆུད་ཟོས་འདི་འདྲ་བཏང་བ་ཟེར།
སྤྲུལ་པའི་སྤྲང་པོ་དེས། ཁྱེད་དཔོན་གཡོག་གིས་གསེར་དངུལ་འདི་འདྲ་ཆུད་
ཟོས་བྱེད་པ་ལ། ཟས་སྡེར་གང་འདིས་ཅི་ཡོང་ཟེར། འོ་ན་ཆུད་ཟོས་མེད་པ་
བྱེད་ན་ཅི་འདྲ་བྱེད་ཟེར་བས། བོན་ཆོས་འབྲི་བ་ལས་རྒྱལ་བའི་བཀའ་དྲི་མ་
མེད་པ་བཞེངས། རྒྱལ་བ་འཕགས་པ་ལྷ་ལྟ་བུའི་སྐྱེས་བུ་དམ་པ་སྤྱན་དྲངས་
ནས་བསྙེན་བཀུར་ཚུལ་བཞིན་བསྒྲུབ་ན་བསོད་ནམས་ཆེ་མོད་ཟེར་བས། སྡེ་
པས་སྤྲང་པོ་གཉིས་བོས་ནས་རྒྱལ་བ་འཕགས་པ་ལྷ་ད་ལྟ་གར་བཞུགས་དྲིས་
པས༑ ངེད་གཉིས་འོང་དུས་ལྟེ་དཀར་ལའི་ཕར་ནང་དུ་བཞུགས་འདུག་ཟེར།
དེ་ངེད་ཚོས་གདན་དྲངས་ན་ཨེ་ཐུབ་བྱས་པས། མགོན་པོ་འདི་ནི་སེམས་ཅན་
ཁོ་ནའི་དོན་བྱེད་པའི་སྐྱེས་བུ་སྟེ་ཕེབས་ངེས་ཟེར། སྤྲུལ་པའི་སྤྲང་པོ་གཉིས་
- 257 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གར་སོང་ཆ་མེད་དུ་གྱུར། དེ་ནས་ཞལ་སྔ་རིན་པོ་ཆེ་གདན་དྲངས་ནས་ཞབས་
སྤྱི་བོར་བླངས། དགོན་པ་འདེབས་དགོས་པའི་གསོལ་བ་བཏབ། སླར་བཀའ་
འགྱུར་བཞེངས། དེ་དུས་བཙུན་ཁྲལ་བཅོ་བརྒྱད་ལ་རྩ་འཇུག་སོགས་ཆོས་
སྤྱོད་ཀྱི་རིམ་པ་མཛད་ནས་སྡེ་པའི་སྐུ་རིམ་ཆོས་སྡེའི་ཚུལ་དུ་བཞག །དེ་ནས་
རིམ་གྱིས་གྲྭ་ཚོགས་འཕེལ། དེ་དུས་རྒྱལ་བ་འཕགས་པ་ལྷས་ཆོས་ཁྲི་སྒོ་བཞི་
བརྩིགས༑ སྐྱིས་གཤིས་སྟོད་སྨད་ཀྱི་ ཁྲོམ་ལ་ཉིན་བཞིན་འདོད་ཆོས་ཀྱིས་
ཚིམས་པར་མཛད། ཟངས་གསེར་གྱི་བྱམས་ཆེན་མི་ཚད་བཞི་པ་ཞིག་བཞེངས་
པའི་བཟོ་ཐབས་བཙུགས། གཙུག་ལག་ཁང་ཀ་བ་བཅུ་དྲུག་པ་ལེགས་པར་
གྲུབ༑ ལྷ་སྐུ་ལོགས་རིས་སོགས་ཞིབ་ཚགས་རྣམས་དབོན་དྲུང་སངས་རྒྱས་
དཔལ་འབྱོར་གྱིས་མཛད། དེ་ནས་དགོན་གཉེར་དབོན་དྲུང་དཀོན་མཆོག་
འཕགས་པར་བཅོལ་བ་ཇེ་རྒྱས་སུ་བྱུང་ངོ༌། །དེ་ནས་ཡང་ཀོང་ཕྱོགས་གདན་
འདྲེན་པ་རྣམས་ཀྱིས་སྙན་བསྐུལ་ནན་བསྐྱེད་བྱས། སླར་ཡང་རྫི་ཐོར་ཕེབས་
ནས་ཆོས་ཀྱི་སྣང་བ་རྒྱ་ཆེར་སྤེལ་བ་དང་། བསྟན་འགྱུར་བཞེངས་གྲུབ་པ་
དང་༑ སླར་བྱམས་ཆེན་ཁྲུ་བརྒྱད་བཅུ་པ་བཞེངས་རྒྱུའི་ཉེར་བསྡོགས་རྣམས་
ཞིབ་པར་མཛད་ནས། ཁྱུང་ཏོ་ལ་རྩར་ཕེབས། དེར་འདུས་སྐྱེ་བོ་རྣམས་ཀྱིས་
ད་ལྟ་དགུན་གྲང་སྒང་དུ་འཁེལ་ཞིང་ད་ལོ་ཁ་བ་ཆེ་བ་དང་། སྔོན་གོང་དུའང་
གངས་སྦུད་ཀྱིས་གནོད་པ་མང་དུ་བྱུང་ཞིང་། ལྷག་པར་ཀོང་པོ་ལར་སྡང་བས་
ལ་འདི་ལ་ཅིས་ཀྱང་འབྱོན་པ་མི་འཐད་པར་ཞུས་ཀྱང་། ཞུ་བ་མ་གསན་པར་
གནོད་པ་ཆེར་མི་འོང་གསུངས་ནས་ཕེབས་རྒྱུར་གཏན་འཁེལ་མཛད་པ་ན།
- 258-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཐུགས་སྲས་ཉི་མ་རྒྱལ་མཚན་གྱིས་ནོར་སྤུ་ནག་བརྒྱ་ཙམ་བདས་ནས་སྔོན་དུ་
ཕྱིན་པས། སྐྱོ་ཚུལ་གྱི་ཉེ་ལོགས་སུ་སྡོད་པའི་ནང་མོར་མུན་པ་སྲོད་ཙམ་ན།
ཁྱུང་ཏོ་དགེ་བསྙེན་ཡིན་ཟེར་བའི་ཕྱིང་དཀར་ཅན་ཆེན་པོ་རྟ་གྲོ་སྔོན་ཞོན་པ་ཉི་
ཤུ་ཙམ་བྱུང་ནས། ཆོས་རྗེ་རིན་པོ་ཆེའི་ནོར་རྣམས་བསུ་བར་འོངས་པ་ཡིན།
ཁྱེད་སྐུ་མཉེལ་ཟེར་ནས། ཇ་སུན་གསུམ་འདྲེན་བྱུང་བས་ངལ་བ་ཡང་སངས།
སང་ཉིན་པར་ལ་བརྒལ་དུས་ཁ་བ་ཞུ་ནས་ཡུར་ཆུ་ཆེན་པོ་ལྟར་བབས་བྱུང་།
དེ་ནས་བཟུང་ཞག་བཅོ་ལྔའི་བར་དུ་ཉི་མ་ཤིན་ཏུ་དྲོ་ཞིང་མར་མེ་ཡང་རླུང་
གིས་མི་བསྐྱོད་པར་གྱུར་པས་ཁ་བ་ཞུ་ནས་གནོད་པ་མེད་པར་གྱུར། ཁྱུང་ཏོ་
དགེ་བསྙེན་བཀའ་དང་དམ་ལ་གནས་པར་མཛད། ཕྱིས་ཀྱང་ཤིན་ཏུ་འཇམ་
པར་གྱུར་ཅེས་གྲགས། ཚོང་པ་རྒད་པོ་མགོ་སྐྱ་ཡོག་སེ་བ་འགའ་འདུག་པ་ན་
རེ༑ ངེད་རྣམས་རྒས་ཀྱི་བར་དུ་ལ་འདི་ལ་ཕྱིན་པ་ཡིན་ཀྱང་དེ་རིང་ལས་ཉི་མ་
དྲོ་བ་དང་། ལམ་བདེ་བ་འོང་མ་མྱོང་། འདི་ཆོས་རྗེ་རིན་པོ་ཆེའི་སྐུ་དྲིན་ཡིན་
ཟེར༑ དེ་ནས་ཁྱུང་ཏོ་ལ་རྩར་ཕེབས་ཚེ་ཕྱོགས་ཀུན་ནས་མི་སྡེ་མང་པོ་འདུས་
ཏེ་ཞབས་ཏོག་དང་སྐྱེལ་ཐུང་བྱས། དེ་ནས་གྲྭ་པ་འགའ་ཞིག་གིས་རྟ་རིད་པོ་
མང་རབ་ཅིག་སྤང་ཀོང་གཅིག་ཏུ་བསྒྱུར་བ་མཁྱེན་ནས། ཆིབས་པ་རག་ཆེན་
ཆིབས་ཏེ་ཆིབས་ཁ་བ་ཡང་མེད་པར་ལོགས་ཤིག་ལ་ཕེབས་སོང་བས། ཀུན་
གྱིས་ན་རེ། ལམ་ནི་དེར་མ་ཡིན་ན་ཆོས་རྗེ་རིན་པོ་ཆེས་འདི་ཇི་ལྟར་གནང་བ་
ཡིན་ནམ་ཟེར་ནས་ ཕྱི་རྗེས་སུ་རྒྱུགས་པས། ཆོས་ རྗེ་ ཆིབས་ཐོག་ནས་རྟ་
རྣམས་དེད་ནས་ཕེབས་བྱུང་བ་ཐམས་ཅད་ཧ་ལས། དེར་དཔོན་སློབ་རྣམས་
- 259 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལ་སྐྱེལ་དར་གནང་བས། ཁོང་རྣམས་ཀྱིས་ཆོས་རྗེ་རིན་པོ་ཆེའི་ཕྱག་རྫས་
རྣམས་ངེད་ཚོས་མི་ཞུ་ཟེར་ནས་རྟ་རྣམས་རྒྱག་པར་གསོས་ཏེ་གསེར་ལ་
བརྗེས་ནས་རྗེས་སུ་བསྐུར་བྱུང་ངོ༌། །དེ་ནས་སྤོ་བོར་བཞུགས་ཚེ་ཟབ་ཆོས་
མང་དུ་བསྩལ། རྟ་མཆོག་གིས་གཙོས་པའི་རྟ་སྔོན་མང་པོ་ཕུལ་བས། འདི་
རྣམས་ངས་ལྷ་ཆེན་བཞེངས་རྒྱུར་རྒྱལ་ཆེན་རྣམས་སྲས་ཀྱིས་མཐུན་འགྱུར་
མཛད་སྣང་ཞེས་བཀའ་གནང་། ཡེ་གོང་འདི་གནས་ཁྱད་པར་ཅན་དུ་སྣང་
བས་ཐུགས་དམ་ལ་བོགས་ཁྱད་པར་ཅན་བྱུང་གསུངས། ཀོང་པོར་འགྲོ་བ་ལ་
སྒར་ཆས་བྱེད་ནས་ མི་འགྲོ །ཆོས་ཚུགས་ འཛིན་དགོས་རྒྱུ་ ཡིན་ གསུངས།
གུར་དང་ཆིབས་པ་བླ་བྲེ་རྣམས་རྒྱ་བྲག་པ་ལ་གནང་ཞིང་། གཞན་ཡང་ཇོ་
གདན་ནང་ སོ་ ལ་ སོགས་ པར་ གང་འོས་ གནང། ཞབས་ཐང་ ལ་ བྱོན་ནས་
ཕེབས༈ སྤོ་བོ་དང་གློ་ལམ་ནག་པོའི་ལྷ་འདྲེ་རྣམས་གདུག་རྩུབ་ཆེ་བས་ལམ་
ཁྲལ་འཇོག་དགོས་ཟེར་ནས་ཆོ་འཕྲུལ་བསྟན་ཡང་ཐུགས་རྗེས་བཏུལ། ཁྱད་
པར་དུ་ཀ་གནམ་མཚོ་སྨན་དཔོན་གཡོག་བཅོ་ལྔས་ད་རེས་ཙམ་ལས་མི་
མཇལ་ཟེར་ནས་ཆོས་ཞུས་ཤིང་ཟར་པེ་གྲུ་སོ་བར་དུ་ཕེབས་སྐྱེལ་ཞུས། རྒུ་པ་
དཔོན་གྱིས་བདག་རྐྱེན་བྱས་ནས་ཆོས་སྡེ་བཙུགས་པར་བླ་མ་སྨན་བླ་བ་སློབ་
དཔོན་དུ་བསྐོས། ཡེ་གོང་དུ་ཆོས་སྡེ་བཙུགས་པར་བླ་མ་གཉལ་པ་སློབ་དཔོན་
དུ་བསྐོས། ཡུལ་དེར་སྔར་གོང་དུ་ཕེབས་དུས་ནད་ཡམས་དྲག་པོ་ཞིག་བྱུང་
བར་དེ་གཅོད་ཕྱིར་དུ། སྤྱིར་མི་མཇེད་འཇིག་རྟེན་ཁམས་འདི་ན། །འགྲོ་བ་
འདྲེན་པར་ཐུགས་བསྐྱེད་པའི། །སངས་རྒྱས་སྟོང་ལ་གསོལ་བ་འདེབས། །
- 260 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ལས་ཉོན་མོངས་ཀྱི་འཇིགས་ལས་བསྐྱབ་ཏུ་གསོལ། །ཞེས་སོགས་ཀྱི་གསོལ་
འདེབས་མཛད་དོ། །དེ་ནས་དེ་མོ་ལ་ཁར་ཕེབས། གཞིས་བྱས་ཐམས་ཅད་
དེར་ འཛོམས། གསེར་ མ་ གཏོགས་ པའི་ ཕྱག་ རྫས་ ཐམས་ ཅད་ དགོན་པ་
ཕྱོགས་སོ་སོར་གནང་སྦྱིན་མཛད། དེ་ནས་ཀོང་པོ་སྟོད་སྨད་རྣམས་སུ་རིམ་
གྱིས་ཕེབས་པར་སྔར་བས་དད་འབུལ་ལྷག་པར་ཆེ། ཆོས་སྡེའི་བུ་ཁྲལ་བསྡུ་
བ་དང༌། ཆོས་ཁྲིམས་གནོན་སྡོམ་སྨོན་ལམ་བཏབ་པས། ནད་ཡམས་འཁྲུག་
རྩོད་ཞི་ཞིང་འགྲོ་བ་རྣམས་སྨིན་གྲོལ་གྱི་ལམ་ལ་བཀོད། གྱང་མདོ་བ་དང་།
བླ་མ་མགོན་རྒྱལ་བ་དང་། སྡེ་པ་ཆེན་པོ་རྣམས་ཀྱིས་ཀྱང་ལེགས་པར་བཀུར།
ཆོས་སྡེ་རྣམས་སུ་བརྟག་གཉིས། ནཱ་རོའི་འགྲེལ་ཆེན་སོགས་ཀྱེ་རྡོར་གྱི་སྐོར་
དང་༑ སངས་རྒྱས་མཉམ་སྦྱོར་དང་། སྡོམ་འབྱུང་གི་སྐོར་རྣམས་དང་། གྲུབ་
སྙིང་སོགས་ཉིད་ཀྱིས་མཛད་པའི་བརྩམས་ཆོས་དུ་མའི་བཤད་པ་སོགས་ཆོས་
ཀྱི་གཏེར་རྡོལ་བར་མཛད་དོ། །ཆོས་སྡེ་གསར་པ་མང་དུ་བཙུགས་ཤིང་རྙིང་པ་
རྣམས་ཀྱི་ཉམས་གསོ་ཞབས་ཏོག་ཀྱང་ལེགས་པར་མཛད། དེ་དག་ལ་བརྟེན་
ནས་སྔར་ཀོང་པོའི་ཕྱོགས་སུ་ཆོས་སྡེ་མེད་པ་ལ། རྗེས་སུ་ས་དགའ་ལྡན་གྱི་
ཆོས་སྡེ་མང་དུ་འཕེལ་ལོ། །དེ་ནས་རྟ་སོགས་རྒྱུ་དངོས་མང་པོ་སྡེ་པ་ཡར་རྒྱབ་
པར་བསྐུར་ནས་བལ་པོའི་ལྷ་བཟོ་སྤྱན་འདྲེན་དུ་བཏང་། དེ་བཞིན་དུ་འབྲི་
གུང་ཕྱོགས་སུ་ཡང་བཏང་ངོ༌། །དེ་ནས་ཆབ་ནག་དགའ་ལྡན་དུ་བླ་མ་དགེ་
འདུན་དང་བཅས་པའི་ཚོགས་སུ། ཁོ་བོ་རི་ཁྲོད་དུ་སྒྲུབ་པ་བྱས་ཤིང་མཚམས་
བསྡད་ན་ཚེ་རིང་བར་འདུག །དེ་ལྟར་མ་བྱས་ན་ཞེ་དགུའི་སྟེང་དུ་འཆི་བ་འདྲ།
- 261 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གསེར་སྐུའི་རྩོམ་པ་བྱས་ཚར་བས། ཁྱེད་རྣམ་པ་ལ་ལས་བླ་མ་ཞི་བ་ལྷ་ཡི་
ཟངས་སྒྲུབ་ཀྱི་རོགས་དང་། ལ་ལས་གསེར་སྡུད་ལ་འགྲོ་ན། ངས་མཚམས་
ཤིག་བྱས་ན་འཐད་པ་ཡོད་གསུངས་པས། བླ་མ་རྣམས་ཀྱིས་དེ་བཞིན་དུ་ཅིས་
ཀྱང་མཛད་པ་འཐད་ཞུས་ནས། ཕྱོགས་ཕྱོགས་སུ་འགྲོ་འོས་པ་རྣམས་ལ་ཞུ་
བསྐུལ་བྱས་པས་འགྲོ་བར་ཁས་བླངས་ཀྱང། རྗེས་སུ་དེ་རྣམས་འགྱུར་བ་བྱུང་
ནས་ལྷ་ཆེན་སྒྲུབ་པའི་གྲོགས་བྱེད་མཁན་ཇེ་ཉུང་དུ་སོང་བས། དེ་ནས་ཐུགས་
དགོངས་འགྱུར་ཏེ། དེ་ཕྱོགས་ཀྱི་ལྷ་སྡེ་མི་སྡེ་ཀུན་ལ་ཞལ་ཏ་དང་གནང་སྦྱིན་
བླ་མའི་བསྐོ་གཞག་སོགས་ཞིབ་ཏུ་གནང་། ཁྱད་པར་ང་ཡིས་གར་ཁྱབ་ཐམས་
ཅད་ཀྱི་སློབ་དཔོན་ནམ་མཁའ་དཔལ་བསྐོས་ཡོད་གསུངས། དེ་ནས་ཐང་
གྲར་ཕེབས་ཏེ་བླ་མའི་བསྐོ་གཞག་མཛད། བླ་མ་ཞི་བ་ལྷ་ཟངས་སྒྲུབ་ཕེབས་
སོང་བ་ལ་བཀའ་ཡིག་གནང་སྟེ། སླད་ཕྱིན་འདིར་ཆོས་སྲིད་ཀྱི་མཛད་ཕྱོགས་
དགོངས་འདུན་ཇི་ཡོད་དང་། ད་ལྟའི་གནས་ ཚུལ། རྗེས་སུ་ཇི་ལྟར་མཛད་
དགོས་པའི་ཞལ་བཀོད་ཞིབ་འཁོད་ཀྱི་བཀའ་ཡིག་གནང་སོང་བར། དེ་ཀུན་
གྱིས་སྔར་གར་བྱོན་ཡང་བྱ་འཕུར་བ་ལྟ་བུ་ལས་རྗེས་སུ་འདི་བྱེད་སོགས་ཞལ་
ཏ་ཡེ་མི་གནང་བས། ད་རེས་འདི་ལྟར་གནང་བ་ཅི་ཡིན་ནམ་སྙམ་ནས་བླ་མ་
དགེ་འདུན་ཡོན་བདག་སོགས་ཡིད་མ་བདེ་བར་གྱུར་ཏེ་ཅི་འདྲ་འོང་ཞེས་ཀུན་
གླེང་བར་གྱུར་ཏོ། །འདིར་མ་འོངས་པར་གསེར་སྐུ་འབྱོན་རྒྱུ་རྣམས་ལ་རབ་
གནས་གནང་བ་ཡིན་གསུངས་ནས་མེ་ཏོག་ཡང་ཡང་འཐོར་བ་མཛད། དེ་ལ་
སོགས་པའི་ཀོང་ཕྱོགས་སེར་སྐྱ་ཀུན་ལ་ཞལ་ཏ་ཞིབ་པར་གནང་ནས་ལོང་
- 262 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པོར་ཕྱག་བཏེགས། ཉི་ཟླ་ཐང་རྡོ་རྗེ་གདན་དུ་ཕེབས། དེར་འབྲི་གུང་ཆོས་རྗེ་
དབོན་རིན་པོ་ཆེ་དང༌། འཕགས་ཆེན་ རིན་ པོ་ཆེ་ ཞལ་ སྔ་ནས་དང་། དྲུང་
འཇམ་དབྱངས་གཞོན་ནུ་རྣམས་ཞལ་མཉམ་དུ་འཛོམས་ནས་ལྷོད་བཞུགས་
ཐོག །བལ་པོའི་ལྷ་བཟོ་བ་བདུན་ཕྲག་གཉིས་འབྱོར། འབྲི་གུང་ཆོས་རྗེས་
འཇིག་རྟེན་མགོན་པོའི་བཀའ་འབུམ་གསུངས་ཤིང་། ཞལ་སྔ་ནས་ཀྱིས་གྲུབ་
སྙིང་ལ་བཤད་པ་རྒྱ་ཆེར་མཛད། དེར་ཡང་དགུན་དུས་ཆུ་གསར་པ་ཞིག་ཀྱང་
བཏོན། པ་ དག་ 1 ལ ། དེ་དག་ལས་དམ་ པ
༢ དེ་ནས་དམ་པ་རྣམས་ཀྱི་མཛད་དགོངས་གཙོ་བོ་ནི། སེམས་ཅན་
ཐམས་ཅད་འཕྲལ་ཡུན་གྱི་ཕན་བདེར་འགོད་པའི་ཐབས་ཁོ་ནར་དགོངས་པ་
ཡིན་ཞིང་། སེམས་ཅན་གྱི་བདེ་སྐྱིད་ནི་སངས་རྒྱས་ཀྱི་བསྟན་པ་དར་རྒྱས་ཡུན་
གནས་ཡོང་བ་ལ་རག་ལས་པ་དང༌། དེ་ཡང་རྟེན་བྱིན་ཅན་གྱི་རྗེས་སུ་འགྲོ་
ལྡོག་བྱེད་པར་དགོངས་ནས་ཐོག་མར་བྱམས་ཆེན་གྱི་སྐུ་ཁྲུ་བརྒྱད་ཅུ་པ་ཞིག་
བཞེངས་རྒྱུའི་ཐུགས་འདུན་གཏད་ནའང། སྦྱིན་བདག་སོ་སོས་དགོན་སྡེ་སྟོད་
སྨད་སོ་སོར་བཞེངས་ན་འཕྲིན་ལས་ཁྱབ་ཆེ་བར་དགོངས་ནས། ཐང་གྲར་
བྱམས་པ་ལོངས་སྤྱོད་རྫོགས་སྐུ་དང་། ཟླ་བ་ཐང་ལ་བྱམས་པ་སྤྲུལ་སྐུ་ཞལ་
མཐོ་གསུམ་པ་རེ་རེ་བཞེངས་རྒྱུའི་ཞལ་བཀོད་མཛད། འབྲི་གུང་ཆོས་རྗེས་
ཐུབ་དབང་གི་སྐུ་བཞེངས་རྒྱུའི་ཞལ་འདེབས་སུ་ཟངས་ལ་སོགས་པ་ཕུལ་ཏེ་
མཐུན་སྦྱོར་མཛད་ནས་ལོང་པ་ཉིད་དུ་བཞེངས་པའི་བཀོད་ཁྱབ་གནང་། དྲུང་
པ་འཇམ་དབྱངས་གཞོ་ནུ་ལ་སོགས་པ་བླ་མ་དགེ་འདུན་ཡོན་བདག་དང་
- 263 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བཅས་ པ་ ལ་ དགོན་ པའི་ འཛིན་ ལུགས། བླ་མའི་ བསྐོ་ གཞག །ཆོས་ སྡེའི་
འཛིན་ཚུགས་ལ་སོགས་པའི་ཞལ་ཏ་གནང་ཞིང་། ཉིད་ཀྱི་ཞལ་ནས། ཁྱད་
པར་དུ་ཡང་དགོན་སྡེ་ཐམས་ཅད་ལ་བླ་མ་བསྐོ་གཞག་སོགས་གང་བྱེད་ནའང་
ཆོས་སྡེ་པ་དབང་ཆེ་དགོས། ཆོས་སྡེ་པའི་ནང་ན་དགེ་བཤེས་མང་པོ་འོང་བས་ ་
དེ་རྣམས་བླ་མར་བསྐོས་ན། བསྟན་པ་ལ་ཕན་པ་འབྱུང་བས་དེ་བཞིན་རང་
མཛོད་གསུངས། ད་རེས་མིན་པ་ཨེ་འཕྲད་མི་ཤེས། ཤི་དང་གསོན་ཕྲད་པ་
ཡིན༑ ཞེས་ཞལ་ཏ་མང་དུ་གནང་བས་ཐམས་ཅད་ཡིད་མ་བདེ་བས། དྲུང་པ་
འཇམ་དབྱངས་གཞོན་ནུས་དབུ་མཛད་པའི་སྡེ་དགོན་ཐམས་ཅད་ གཅིག་
མཐུན་གྱིས། ད་རེས་ཀྱི་ཞལ་ཏ་འདི་དག་ལ་བརྟག་ན་ང་ཚོ་བློ་བདེ་བ་མི་
འདུག་པས། ཁམས་ཕྱོགས་སུ་མི་འབྱོན་པར་འདི་ཕྱོགས་རང་དུ་བཞུགས་
པར་གསོལ་བ་ཕུར་ཚུགས་སུ་བཏབ་པར། ཉིད་ཀྱི་ཞལ་ནས། ད་མྱུར་དུ་འཆི་
བས་རྟ་བཟང་པོ་གསུམ་གྱིས་དཔུང་སྐྱོར་ཏེ་ཉིན་མཚན་ཁོར་ཡུག་ཏུ་ཕྱིན་ནས།
ཆོས་བཤད་ཅིང་སྨོན་ལམ་འདེབས་དགོས་པ་ཡིན་གསུངས་པ་ལ། འབྲི་གུང་
ཆོས་རྗེ། རོང་པོ་དཀའ་བཅུ། དྲུང་པ་འཇམ་དབྱངས་གཞོན་ནུ་སོགས་བླ་མ་
རྣམས་ཀྱིས་ངོ་ཆེན་བྱས་ནས་ཚུར་མྱུར་དུ་ཕེབས་དགོས་ཞེས་ཐམས་ཅད་ཀྱིས་
གསོལ་བ་བཏབ་པས། མྱུར་བར་ཆིབས་ཁ་བསྒྱུར་བའི་ཞལ་བཞེས་མཛད།
ལོང་པོའི་ཡོན་བདག་རྣམས་ཀྱིས་འབུལ་ཆེན་གཟབ་ནན་བྱས། ཁྱད་པར་
སྤང་མདའ་ཞེས་བྱ་བའི་གྲོང་ཚོ་དེས། ཁོ་ཚོར་རྒྱུ་ནོར་ལོངས་སྤྱོད་ས་ཡུལ་དང་
བཅས་པ་གང་ཡོད་ཕུལ་ཞིང་། མདང་སྐྱེས་བུ་ཆུང་དང་བཅས་པ་ཕོ་མོ་རྒན་
- 264-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གཞོན་ཐམས་ཅད་སྐྲ་བཅད་བྱས་ནས་ཆོས་སྒོར་ཞུགས་པས། ཐུགས་ཤིན་ཏུ་
དགྱེས་ནས་ད་ལན་གྱི་ཆོས་བྱེད་ལུགས་འདི་ནི་རྣམ་ཐར་ཡིག་རིས་སུ་འབྲི་
ཉན་ཅིང་ངོ་མཚར་ཆེ་གསུངས། དེ་ནས་ཉང་པོ་རྒྱ་ནང་དུ་ཕེབས། ཀུན་གྱིས་
མོས་གུས་དང་བསྙེན་བཀུར་བླ་ན་མེད་པ་བྱས། དེར་འཁོད་སྐྱེ་བོ་ཀུན་ལ་
ཆོས་དང་སྨོན་ལམ་གྱི་ཕན་པ་བླ་ན་མེད་པ་མཛད་ཅིང་། ཁྱད་པར་དུ་སློབ་
དཔོན་རོང་པོ་ཡང་ཨེ་མཇལ་མི་ཤེས་གསུངས་ནས་འབུལ་ཞབས་ལེགས་
པར་གནང་། དེ་བཞིན་དུ་རྒྱལ་སྲས་ཤར་ལུང་པ། དཔོན་སློབ་ཆོས་ཀྱི་རྒྱལ་
མཚན་སོགས་སྟོད་སྨད་ཀྱི་བླ་མ་ཆོས་འབྲེལ་ཡོད་ཚད་ཀུན་ལ་འབུལ་བསྙེན་
མཛད༑ ལོང་པོ་བ་ཀུན་ལ་ཁྱེད་རྣམས་གཞིས་གོ་ཆོད་པ་གྱིས་དང་། ངས་
བྱས་གོ་ཆོད་པ་བྱེད་འོང་གསུངས་ནས། ནག་ཚང་པ་ཚོ་གཅིག །སྐུ་རིམ་པ་ཚོ་
གཅིག ༑དབོན་པོ་དཀོན་མཆོག་འབྱུང་གནས་སོགས་ཆོས་སྡེ་པ་བཞི་བཅུ་
ཙམ་ཚོ་གཅིག་བཅས་ཚོ་གསུམ་བྱས་པ་ཕྱག་ཕྱིར་ཁྲིད་དེ་ཁྲོག་ལ་བརྒལ་ནས་
ཕེབས༑ ལྷ་རི་སྣར་ཕེབས་སྐབས་དེར་འཁྲུག་རྩོད་ཅིག་འདུག་པ་ཞི་བར་
མཛད༑ དེ་རྣམས་ཀྱིས་བསྙེན་བཀུར་གཟབ་ཅིང་ཐར་པའི་ས་བོན་བཏབ། དེ་
ནས་སྨྲི་ཏིར་ཕེབས་ནས་དེར་ཞག་གཉིས་བཞུགས། འདི་བོད་ཀྱི་ས་ཡི་ལྟེ་བ་
ཡིན་པས་འདིར་ཆོས་ཁྲི་བཟང་པོ་གཅིག་བརྩིགས་ན་ཀུན་ལ་ཕན་གསུངས་པ་
བཞིན་མཛད། དེ་ནས་བྱང་སྨྲི་ཏི་བརྒྱུད་ནས་ནག་ཤོད་དུ་ཕེབས་སྐབས་སྔོན་
དེ་ཕྱོགས་སུ་བྱོན་མ་མྱོང་ཡང་ལམ་རྒྱུས་གཞན་ལས་ཆེ་བས་ཁོང་ཤར་རེ་སྔོན་
དུ་ཕེབས་ཏེ། ང་སྔོན་དུ་འགྲོ་ཁྱེད་རྣམས་ཕྱི་ལ་སྡོད་པའི་རྟགས་ཡིན་གསུངས།
- 265 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་ནག་ཤོད་རོག་ཁྱིམ་དགོན་དང༌། སྦྲུལ་མདའ་རྣམས་སུ་བྱོན་སྐབས།
རྗེ་འདི་ལ་སྦྲུལ་མདའི་དགོན་སྡེ་ཕུལ། དེར་རྒྱལ་འགོང་ཤིན་ཏུ་གདུག་རྩུབ་ཆེ་
བ་གནས་པ་དེ་ཐུགས་རྗེས་བཏུལ་ནས། དེའི་བླ་མ་རྣམས་སྐུ་ཚེ་ཐུང་བ་འདིས་
བར་ཆད་བྱས་ནས་འདུག །ད་ཕྱིན་ཆད་འཇམ་འོང་གསུངས། ནག་ཤོད་སྟོད་
སྨད་རྣམས་ཆོས་ཀྱི་སྣང་བར་བཀོད། དགོན་སྡེ་རྣམས་ལ་ཆོས་ཁྲིམས་ལེགས་
པར་བསྡམས་པ་སོགས་ཕན་པའི་བྱ་བ་མང་དུ་མཛད་ཅིང་། ཆོས་སྐྱོང་རྣམས་
ལ་བཀའ་བསྒོ་གཉེར་གཏད་གནང་བས། ཁྲིམས་འགལ་ཅུང་ཟད་ཤོར་ནའང་
བཀའ་ཆད་འཕྲལ་དུ་འོང་བས་ཁྲིམས་རྣམས་ལེགས་པར་འཇགས། དེ་རྣམས་
ལ་ཕྱིའི་ཀུན་སྤྱོད་ཆོས་འདུལ་བ་དང་མཐུན་ཅིང་། ནང་རིམ་གཉིས་ཀྱི་རྣལ་
འབྱོར་དང་ལྡན་པར་རང་རང་བློ་དང་འཚམས་པའི་ཀློག་པ་ཐོས་བསམ་དང་
སྤོང་བ་བསམ་གཏན་གྱི་འཁོར་ལོ་གཉིས་ལ་ལེགས་པར་བཀོད། མགོན་པོ་
སྤྱན་རས་གཟིགས་དངོས་དུ་ཕེབས་ནས་འགྲོ་བ་རྣམས་ལ་ཆོས་སྟོན་པ་དང་
འདྲ་བར་དད་འདུན་ ཚད་མེད་བྱས། དེ་ནས་སོག་རོང་ན་ཕེབས་པ་ན་ཞྭ་
དམར་སེར་གྱི་ཆགས་སྡང་ཆེ་བར་འདུག་པས། རྗེ་ཉིད་ཀྱི་ཞལ་ནས། ཆོས་རྗེ་
ཀརྨ་པ་ནི་ཀུན་གྱི་ཉི་མ་ཡིན། རྗེ་རིན་པོ་ཆེའི་ཐུགས་རྗེས་ཞྭ་སེར་གྱི་བསྟན་པ་
སྟོད་སྨད་བར་གསུམ་ཁྱབ་ནས་ཡོད། ཆོས་རྗེའི་ཞབས་ཏོག་གི་ལུགས་བྱས་
ནས་དགེ་འདུན་པ་ལ་ངན་སྨྲས་བྱས་ན། ཆོས་རྗེ་རིན་པོ་ཆེའི་ཞབས་འདྲེན་དུ་
འགྱུར་བས་རང་ཉིད་ངན་སོང་དུ་འགྲོ་བའི་ལས་ལ་མི་འཇུག་པར། ཀུན་ལ་
དག་སྣང་སྦྱོང་ཞིང་ཆགས་སྡང་དུ་མ་སོང་བ་གལ་ཆེ་གསུངས་པས། དེར་
I
- 266 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བཤགས་ པ་ འབུལ་བ་དང༌། ཕྱིན་ཆད་སྡོམ་ སེམས་ བསྟེན་པ་དང་འབུལ་
ཞིབས་གཟབ། དེ་ནས་ཁྲི་རྡོ་དང་དཀར་ཤོད་སྟོད་སྨད་རྣམས་སུ་ཕེབས་ཤིང་།
དེར་འདུས་ཀུན་གྱིས་མོས་གུས་དང་བསྙེན་བཀུར་རྒྱ་ཆེར་བྱས། རབ་བྱུང་
དང་དགེ་ཚུལ་སློང་གི་སྡོམ་པ་བསྩལ་བ་དང༌། ཆོས་ཀྱི་སྐྱེས་བཟང་པོས་འགྲོ་
བོ་རྣམས་ཚིམས་པར་མཛད། རེ་ཤོད་དུ་ཕེབས་པའི་ཉིན་མེ་ཏོག་གི་ཆར་དང་
རོལ་མོའི་སྒྲ་ངོ་མཚར་བ་བྱུང་། ཚ་འབྲོང་དགོན་དུ་དཔོན་སློབ་རྣམས་ཀྱིས་
གྲུབ་སྙིང་གི་ལུང་ཞུས་པས་དགྱེས་བཞིན་གནང་། བོ་དོང་དུ་ཕེབས་དུས་རྒྱ་
སྟོན་ཆོས་ཀྱི་བཟང་པོའི་དབོན་པོ་ནམ་མཁའ་རྒྱལ་མཚན་བསྙེན་པར་རྫོགས་
ཤིང་༑ གཞན་ ཡང་ རབ་བྱུང་ སོགས་ཆོས་ཞུ་བ་རྣམས་ལ་ནཱ་ རོ་ཆོས་དྲུག་
སོགས་ཟབ་ཆོས་མང་དུ་བསྩལ། དེར་རྡོ་ལ་ཕྱག་རྗེས་ངོ་མཚར་བ་ཞིག་ཀྱང་
གནང་༑ གསུ་རོང་དུ་ཕེབས་ཚེ་ཉིད་ཀྱི་བརྩམས་ཆོས་དུ་མ་གསུངས་ཤིང་།
བླ་མ་དང་ དགེ་བའི་བཤེས་ གཉེན་ དཔོན་འབངས་ཐམས་ཅད་ཀྱིས་གུས་
འདུད་དང་། ཆོས་ལ་དད་འདུན་ཆེ་བ་དང་། མི་དགེ་བར་འཛེམས་པ་སོགས་
སྔར་བས་ལྷག་པར་གྱུར། དཔོན་གཅོད་པ་རྒྱལ་གྱི་འབུམ་ལ་ཕྱག་ནས་མཛད་
པའི་ཚེ་ལྟས་ངོ་མཚར་བ་བྱུང་ཞིང་། བཀྲ་ཤིས་ཀྱི་ཚིགས་བཅད་ཀྱང་མཛད།
བློ་མ་གྲགས་པ་སེངྒེས་དད་པ་བརྟན་པོས་ཆོས་མང་དུ་ཞུས་ཤིང་། དེའི་དོན་
དུ་དགའ་ལྡན་དུ་སྐྱེ་བའི་སྨོན་ལམ་ཡང་རྩོམ་པར་མཛད། དེ་དག་དང་རྨུ་ཀོ་
བའི་དཔོན་པོ་རྒྱ་མཚོ་དཔོན་གཡོག་རྣམས་ཀྱིས་དད་འབུལ་རྒྱ་ཆེན་བྱས། དེ་
ནས་ རིམ་གྱིས་རྟ་འགྱོག་ལྗང་གསུམ་དུ་ཕེབས། དགེ་བཤེས་འབྲོམ་སྟོན།
- 267 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དཔལ་རིན། སངས་རྒྱས་འོད་ཟེར་སོགས་བཤེས་གཉེན་མང་པོ་དང་། རྟ་རྣ་
རིན་པོ་ཆེ་སོགས་དཔོན་ཆེན་བཟང་མང་འདུས་པར་སྐྱེས་བུ་གསུམ་གྱི་ལམ་
གྱི་རིམ་པ་དང༌། མདོ་སྔགས་གཉིས་ཀྱི་སྒོ་ནས་གཞི་ལམ་འབྲས་བུ་ཚང་བ་
གཏན་ལ་འབེབས་པའི་ཟབ་རྒྱས་ཆོས་ཀྱི་འཁོར་ལོ་བསྐོར་བས་སངས་རྒྱས་
དངོས་ ཀྱི་འདུ་ཤེས་ཐོབ། གྲུབ་སྙིང་སོགས་ གནང་སྐབས། སུ་ཡིས་དོགས་
རིགས་ཤར་ཡང་དེ་འཕྲལ་དོགས་སེལ་གནང་བས་མངོན་མཁྱེན་ཐོགས་མེད་
དུ་མངའ་བ་ཞེས་གྲགས། དེར་ཉིན་གསུམ་བཞིར་མེ་ཏོག་གི་ཆར་བབས།
དགེ་སློང་ནམ་མཁའ་དཔལ་མཆོག་དང་། དགེ་བཤེས་དགེ་ལེགས་གཉིས་
ཀྱིས་ གཙོས་ པ་ འགར་མཛོ་ ལྔ་བཅུ་ དང་ དངོས་ རྫས་མང་དུ་ བསྐུར་ནས།
དགའ་ཡུལ་དུ་དགེ་བའི་བཤེས་གཉེན་ཆེན་པོ་རྣམ་རྒྱལ་གྲགས་པར་འབུལ་དུ་
བཏང་༑ རྒྱུས་ཡོད་ཀུན་གྱིས་ཧོར་ཇག་ལ་སོགས་པའི་འཇིགས་པ་ཆེ་བས་
བཏང་བ་མི་འཐད་ཞུས་ཀྱང་མ་དགོངས་པར་དངོས་པོ་འདི་རྣམས་བླ་མ་དེ་ཡི་
ཕྱག་ཏུ་ཕུལ་ལ། ཚུར་ཅི་བསྐུར་བ་ལ་མ་ལྟོས་པར་ཁྱེད་ཚོ་ལོག་ལ་ཤོག །མ་
འོངས་པ་ན་ཕན་པ་ཞིག་འོང་བ་ཡིན་གསུངས། དེ་ཡང་ཇི་ལྟ་བ་བཞིན་དུ་
གྱུར༑ རི་བོ་ཆེའི་ཆོས་རྗེ་བསོད་ནམས་རིན་ཆེན་པས་གསུང་ཤོག་རྟེན་ལྡན་
དང་ངོ་མཚར་པའི་ཞལ་ཏ་གནང་བ་ཡང་འབྱོར། ཤིང་རོང་དུ་ཕེབས་ཚེ་རྒྱལ་
ཆེན་རྣམ་ཐོས་སྲས་ཀྱིས་ཞལ་ཡང་བསྟན། དགེ་འདུན་དང་དད་འདུས་ཀུན་
ལ་གསུང་གི་བདུད་རྩི་ངོམས་མི་ཤེས་པ་བསྩལ། ལྕགས་རོང་དུ་ཕེབས་ནས་
དཔོན་ལྕགས་ གྲགས་དཔོན་ གཡོག་ནས་བསྙེན་བཀུར་ཚད་མེད་བྱས། དེ་
- 268 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ནས་རྔུལ་ཆུ་ཕ་རོལ་ཕྱིན་མ་ཐག །དེ་ནུབ་དགེ་འདུན་རྣམས་ལ་རྟ་བྲེལ་མཛོ་
འབྲི་ལ་སོགས་པ་ཕྱག་རྫས་ཅི་མཆིས་པ་རྣམས་གནང་སྟེ། དཀོན་མཆོག་
འབྱུང་གནས་ཁྱེད་རང་སེམས་སྟོབས་བསྐྱེད། སློབ་དཔོན་ནམ་མཁའ་དཔལ་
དང་། བླ་མ་ཞི་བ་ལྷ་གཉིས་ནི་ཆོས་དང་འཇིག་རྟེན་གང་ཐད་ནས་ཤེས་ཡོན་
ལྡན་པ་རེད། ཁྱོད་ལ་ཉེ་སྲེད་བྱེད་པ་མིན་ཏེ། ངེད་རང་གཉིས་སེམས་ཀྱང་
མཐུན་ཅིང་མི་ཚོས་དཔོན་པོ་ཡིན་ཟེར་ནས་དགའ་ཞེན་ཡང་ཡོད་པར་སྣང་།
ངའི་གདན་ས་དེ་ཡང་ཁྱོད་ཀྱིས་བྱེད་དགོས་པས་དེ་ལུགས་ཀྱི་ཁུར་བསྣམ་
དགོས་གསུངས་ནས། ལོང་པོ་རི་བོ་གྲུ་འཛིན་གྱི་ཕྱོགས་ཤར་དུ་གཟིམ་གུར་
གྱི་ཁ་བསྟན་པའི་ནང་དུ་བཞུགས་འབོལ་ གྱི་སྟེང་དུ་བཞག་སྟེ་ཕྱག་ནས་
མཛད་༑ གྲྭ་པ་རྣམས་ལ་ཡང་ཆོས་འདི་ལྟར་ཤོད་གསུངས་ནས། མི་དབང་
དགོངས་པ་ནམ་མཁའ་ཡངས་པ་ལ། །དཔལ་ལྡན་ཡེ་ཤེས་གྲུབ་པའི་ཉི་མ་
ཤར་༑ ༑གནས་ ལུགས་ དོན་ གྱི་ རྒྱལ་ ཁམས་ ལྟད་མོ་ཆེ། །ལྟོས་ ཤིག་ སྐལ་
བཟང་བློ་གྲོས་ལྡན་པ་དག །ཅེས་ པ་ འདི་ཤོད་གསུངས་ནས་རྟེན་འབྲེལ་
བསྒྲིགས་ པར་ མཛད་དོ། །ཆོས་ ཁྲི་ ཐང་ ན་ ཕེབས། སྔར་བཞིན་འབུལ་བ་
ཞབས་ཏོག་ཕུན་སུམ་ཚོགས་པ་བྱུང་ཞིང་ཆོས་ཁྲི་སྒོ་བཞིར་གསུང་ཆོས་མང་དུ་
གནང་༑ རྫི་ཐོར་ཕེབས། ལམ་རིམ་དང་རིམ་ལྔ་གསལ་སྒྲོན་དང་། སྒོམ་རིམ་
གསུམ་ ཡང་ གསུངས། རྫོང་ སར་ དུ་ ཕེབས། དཔོན་ གྲགས་ པ་ རྒྱལ་ མཚན་
དཔོན་ འཁོར་རྣམས་ ཀྱིས་ ཕུན་ སུམ་ ཚོགས་ པའི་ ཞབས་ ཏོག་ བྱས། ཡུལ་
གཞིར་ཕེབས། བསམ་འགྲུབ་དཔོན་འཁོར་བཅས་ཀྱིས་ཅི་ཡོད་ཕུལ་ཞིང་ཅི་
- 269 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གསུངས་བསྒྲུབས། སེར་སྐྱ་དཔོན་འབངས་ཀུན་ལ་ལེགས་བཤད་བདུད་རྩིའི་
དགའ་སྟོན་འགྱེད། དེ་ནས་མར་ཁུ་ལྕོག་ཏུ་ཕེབས། དཔོན་སློབ་གཉལ་པ་
ཆོས་སྡེའི་སློབ་དཔོན་དུ་བསྐོས། གྲྭ་པའི་ཕྱག་རྟེན་དུ་དར་སེར་པོ་ཞིག་སྔོན་
ལ་ཕུལ་བས་སེར་པོ་སྡུད་རིམ་ཡིན་པས་སྐུ་ཚེ་ཐུང་ངེ་བ་འོང་གསུངས། དེ་
ནས་ ཧོ་ འདྲ་ ཁོག་དང༌། དགོན་ ལུང་དང་། ངོ་འདུ་སོགས་ནས་ རིམ་གྱིས་
ནགས་ཤོད་བར་དུ་ཕེབས། ལྷ་རི་སྣ་ལ་ལམ་མཛད་ནས་སྤོ་བོ་ཡེ་གོང་མཁའ་
འགྲོའི་གནས་ཀྱི་བྱང་སྒོ་ཙནྡན་རི་ཁྲོད་དུ་ཞག་ཤས་བཞུགས་སྐབས་དཔལ་
འབར་ཆོས་རྗེས་སྔར་ནས་སྙན་བསྐུལ་ཞུས་པ་བཞིན། གསང་བ་གྲུབ་པའི་
དགོངས་པའི་བཅུད་བསྡུས་པའི་གདམས་པ་གཉིས་དང་། ཙནྡན་རི་ཁྲོད་ཀྱི་
གནས་བསྟོད། ཀ་ཡེ་སྤོ་བོ་ཡེ་གོང་མཁའ་འགྲོའི་གནས། །ཁ་ལོ་ བྱང་དུ་
བསྟན་པའི་གནས་ཀྱི་སྒོ། །ག་ལ་བ་འདིར་སྡོད་འདོད་སྐལ་བཟང་རྣམས། །ང་
བདག་ཞེན་པའི་རྟོད་ཕུར་ཕུད་ལ་ཞོག །ཅེས་སོགས་དང༌། ངོ་མཚར་ཤར་
ཕྱོགས་སྤོ་བོ་ཡེ་གོང་འདི། །དོན་གྱི་དཀྱིལ་འཁོར་ཆེན་པོ་ཉིད་ཡིན་ཏེ། །ཆོས་
སྐུ་མཚོན་བྱེད་མཚོ་དང་ནམ་མཁའ་དང་། །ལོངས་སྐུ་མཚོན་པའི་འཇའ་འཚོན་
ལྷ་སྐུ་རྣམས། །ཞེས་སོགས་ཡེ་གོང་གི་གནས་བསྟོད་རྣམས་མཛད་ཅིང་། ལྷོ་
སྒོ་ལྡབ་ཕུ་གངས་ཀྱི་ར་བ་སོགས་སུ་ཕེབས། དེ་ནས་སླར་ཡང་བཞེད་རྩ། ཚ་
རག ་ཀ་ རི་ སྐོར་ གསུམ། བེར་ སྣེལ་ སུམ་ མདོ། འབོ། ཤེས་ ཚ། ཨ་ རིག་
རྣམས་སུ་ཕྱག་ཕེབས་ཤིང་
། བསྙེན་བཀུར་གཟབ། ཨ་རིག་བཟའ་རྗེ་མོ་སྐུ་
མཆེད་རྣམས་ཀྱིས་གསེར་འབུམ་གྱིས་ཐོག་དྲངས། གསེར་ཞོ་བརྒྱ་ཕྲག་ལ་
-270 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སོགས་ པའི་ འབུལ་ ཆེན་ ཕུལ། གྱང་ མདོར་ དཔོན་ ཨ་ གྲགས་ ཀྱིས་ གདན་
དྲངས་པའི་ཚེ་ས་སྟོང་ཞིག་ཏུ་མཚན་ལ་མང་ཇ་བསྐོལ་ཞིང་མར་མེ་སྦར་བ་
རྣམས༑ ལྷགས་པ་ཤིན་ཏུ་ཆེ་ཡང་མར་མེ་མི་བསྐྱོད་པ་ངོ་མཚར་ཆེ་བ་བྱུང༌།
ཉི་ཤུ་དགུ་ནུབ་མོར་བླ་མ་རྣམས་ཀྱི་འདས་མཆོད་ཡིན་པས་ཤིན་ཏུ་གལ་ཆེ་
གསུངས་ནས་དུས་མཆོད་མཛད། ཚོགས་སུ་ཞལ་ཏ་གནང་བར། སང་ཉིན་
ནས་ང་ལ་མཛོ་དཀར་ཡུ་བོ་འདི་དང་། ཁྲ་ཐེར་འདི་གཅིག་པུས་ཆོག །སློབ་
དཔོན་གཉལ་པས་ཆོས་སྡེ་པའི་ཐུགས་ཁུར་ལེགས་པོར་མཛད། གཞན་གྱི་ཁྲི་
ཐེར་ལ་སོགས་པའི་ཆས་རྣམས་དབོན་དྲུང་དཀོན་མཆོག་འབྱུང་གནས་དང༌།
དགེ་བཤེས་དགེ་ལེགས་ཁྱེད་གཉིས་ལ་བསྔོ་བ་ཡིན་པས་ཉར་ཚགས་གྱིས།
ཁྱེད་རང་གཉིས་ཀྱང་ཁ་མ་བྲལ་བར་གྱིས་ལ་ཉི་ཟླ་ཐང་དང་། དགའ་ཡུལ་གྱི་
གསེར་ཁ་དང་། ཕོག་ཚུལ་གྱི་ཟངས་ཁ་གསུམ་པོ་འདི་ཁྱེད་གཉིས་ལ་ངོ་བསྔོ་
བ་ ཡིན་པས། ཉི་ ཟླ་ཐང་དུ་ རབ་ན་ བྱམས་ པའི་ སྐུ་ ཁྲུ་བརྒྱད་ཅུ་ པ་ ཞིག་
བཞེངས༑ མིང་ཡང་འཛམ་གླིང་རྒྱན་གཅིག་ཐོགས། འབྲིང་ན་མཐོ་སུམ་ཅུ་པ་
ཞིག་བཞེངས། ཐ་ན་ཡང་ཇོ་ཚད་ཙམ་ཞིག་བཞེངས། མ་ཞེངས་པ་མ་བྱེད། ང་
ཡི་ཐུགས་དགོངས་རྫོགས་བྱེད་ཡིན་བྱས་ན་ཆོག །ངའི་ནང་རྟེན་གསེར་སྐུ་
ཡིན་བྱས་ནའང་ཆོག །མིང་གང་བཏགས་ཡིན། གཞན་གྱིས་གྲོས་ནི་མི་ཉུང་
ས་ལ་བྱེད་པ་ཡིན་ཀྱང་། ང་ཡི་གྲོས་ནི་མི་མང་ས་ལ་བྱེད་པ་ཡིན། ད་རེས་
འདི་ན་བླ་མ་དགེ་འདུན་མང་དུ་འཚོགས་སྣང་བས། ཁོང་གཉིས་ཀྱིས་ལྷ་སྒྲུབ་
པའི་གྲོགས་དན་ཁྱེད་རྣམས་པས་ཀྱང་ལེགས་པོ་མཛོད་གསུངས། དེར་ཀུན་
- 271-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གྱིས་གསུང་དེ་ནི་ཞལ་ཆེམས་སུ་སྣང་ཟེར་ཞིང་ཐུགས་མ་བདེ་བར་གྱུར། སུ་
ཡང་ཞུ་མཁན་མེད་པར་ཕག་མོ་གྲུ་པའི་རྣམ་ཐར་ཡང་གསུངས། དེ་ནས་སྟག་
རྩེ༑ ལྷ་རྩེ། རྫ་དགོན། དཔལ་འབར། བདེ་སྟེང་རྣམས་སུ་ཟབ་རྒྱས་ཆོས་ཀྱི་
འཁོར་ལོ་རྒྱ་ཆེར་བསྐོར། སྐལ་ལྡན་རྣམས་སྨིན་གྲོལ་གྱི་ལམ་བཟང་པོར་
བཀོད་ཅིང་། མང་དུ་ཐོས་ཤིང་མཁྱེན་ པ་ དང་ ལྡན་ པའི་དགེ་བའི་བཤེས་
གཉེན་མང་པོ་ཐུགས་དགྱེས་ཤིང་ཚིམས་ པར་མཛད། དཔལ་འབར་དུ་སྔ་
ཕྱིར་ཚོགས་ཟངས་གཉིས་གནང་ཞིང་། ཆོས་སྡེའི་འཛིན་ཚུལ་གྱི་བཅའ་ཡིག་
ཀྱང་མཛད། ཟླ་དགོན་དུ་དགྱེས་པ་རྡོ་རྗེའི་རྒྱུད་ཀྱི་བཤད་པ་ཟབ་ཅིང་རྒྱ་ཆེ་
བའི་ལེགས་པར་བཤད་པའི་དགའ་སྟོན་གྱིས་བློ་གྲོས་དང་ལྡན་པ་རྣམས་
ཚིམས་ པར་མཛད། གྲུབ་ སྙིང་ དང༌ སྙན་ བ རྒྱུད། བསྲེ་འཕོ། བཀའ་ བརྒྱུད་
གསེར་ འཕྲེང་། ནི་ གུ་ཆོས་དྲུག །བླ་མ་སྒྲུབ་ པ་ རྣམས་ གཙོ་བོར་ གསུངས།
སྐབས་ཤིག་གསུང་འགག་པ་ན། འཕྲོ་རྣམས་དཀོན་མཆོག་འབྱུང་གནས་ལ་
ཤོད་གསུངས་པས། ཁོང་གིས་ལུང་འཕྲོ་བསྐྱངས། ད་ལན་གྱི་ལུང་འཕྲོ་མ་
ལུས་པ་ཁྱེད་ཀྱིས་བསྐྱངས་པས་རྟེན་འབྲེལ་འགྲིགས་པ་ཡིན་གསུངས། རྫ་
དགོན་དུ་བསྙེན་རྫོགས་དང་དགེ་ཚུལ་མང་དུ་གནང་། རྫ་དགོན་དང་དཔལ་
འབར་གཉིས་ཀར་ཡང་ཆོས་ཀྱི་གསུང་འཕྲོ་རེ་བཞག་སྟེ། རྟེན་འབྲེལ་ལེགས་
པར་བསྒྲིགས། ལོང་པོ་ཕྱོགས་ནས་མྱུར་དུ་ཕེབས་དགོས་པའི་རྒྱུ་མཚན་མང་
པོ་དང་བཅས་ཏེ་གདན་འདྲེན་འབྱོར་བས། གསུང་ཤོག་གཅིག་གནང་ནས་རེ་
ཞིག་མི་འཆི་བའི་རྩིས་བྱེད་ནས་བྲག་གསུམ་བར་དུ་འགྲོ །དེ་ནས་བརྟག་
- 272 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གསུངས༑ ད་རེས་ངེད་རང་ཚོ་ཐམས་ཅད་ལོག་ཕྱིན་ན་གསེར་སྐུ་དེ་ལུས་འགྲོ་
བར་སྣང་བས། ང་རི་ཁྲོད་ཚོ་ན་འགྲོ། ཁྱེད་ཚོ་ཟངས་སྒྲུབ་ཅིག་འགྲོ་བ་འཐད་
པ་འདྲ། ཟླ་བ་བཅུ་གཅིག་པའི་ནང་དུ་སླེབས་པར་གྱིས་གསུངས། སྔ་མ་ ་
སངས་རྒྱས་དཔལ་ལ་འབུམ་གྱིས་གཙོ་བྱས་འབུལ་བ་རྣམས་གྲངས་མང་དུ་
བསྐུར༔ དེ་ནས་དཔོན་ཨ་དཔལ་གྱི་གནས་དབུ་མ་རྫོང་དུ་ཕེབས། དབོན་
དྲུང་དཀོན་མཆོག་འབྱུང་གནས་ལ་ཞབས་དབང་ཞིག་གནང་ནས་སེམས་ཅན་
ལ་ཕན་ཐོགས་པར་གྱུར་ཅིག །ཅེས་གསུངས། ཁོང་ལ་འདི་གསུང་གི་ཐ་མ་
ཡིན་པར་གྱུར། ཟངས་སྒྲུབ་ཏུ་འགྲོ་བ་ལ་གསུང་ཤོག་མང་པོ་བསྐུར་གནང་
མཛད། །
པ་ཁྱད་པར་རི་བོ་ཆེ་པ་ལ་ཞུ་ཡིག་འདི་ལྟར། རྗེ་སངས་རྒྱས་ཀྱི་བརྒྱུད་པ་
མ་ཆད་པ། །བྱིན་རླབས་ཀྱི་ཆུ་བོ་མ་བྲི་བ། །སངས་རྒྱས་ཀྱི་བསྟན་པ་མ་
ཉམས་པ། །སྒྲུབ་བརྒྱུད་ཀྱི་རྒྱལ་མཚན་འཛིན་པ་དེ། །ཕ་ཆོས་རྗེ་བླ་མ་མ་
ལགས་སམ། །ཞེས་སོགས་དང་།
་ :
ཆབ་མདོ་བ་རྣམས་ལ། བསྟན་པ་འཛིན་སྐྱོང་སྤེལ་གསུམ་དགོས་ཚུལ་ཀྱི་
གསུང་ཤོག་འདི་ལྟར། གང་ཞིག་ངོ་མཚར་རྨད་དུ་བྱུང་བའི་མི་མཇེད་འཇིག་
རྟེན་ཁམས་ཀྱི་སྙིང་པོ་རྒྱ་གར་རྡོ་རྗེ་གདན་གཉིས་པ། དགའ་ལྡན་གསུམ་པ།
ཆོས་གྲྭ་ཆེན་པོ་དཔལ་གྱི་ཆབ་མདོ། ཐུབ་བསྟན་རྒྱ་མཚོ་ཀུན་ནས་འཁྱིལ་ཞིང་
ལུང་ རིགས་ནོར་བུས་རབ་ཏུ་བལྟམས་པ། གཞུང་ལུགས་གདེངས་ཀ་སྟོང་
གིས་བརྗིད་པའི་མཁས་མཆོག་ཀླུ་དབང་དུ་མའི་དབུས་སུ་མངོན་པར་མཐོ་བ་
- 273 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཆོས་ཀྱི་རྗེ་རིན་པོ་ཆེ་དང་། བླ་མ་སློབ་དཔོན་དགེ་འདུན་དང་བཅས་པའི་དྲུང་
དུ༑ དག་སྣང་སྒོམ་པ་འཕགས་པ་ལྷས་ཞུ་བ། སྤྱིར་སངས་རྒྱས་ཀྱི་བསྟན་པ།
ཞེས་སོགས་བསྩལ། དེ་ལྟར་བཀའ་ཤོག་རྣམས་དང་བཅས་ཏེ་དབོན་དྲུང་
དཀོན་མཆོག་འབྱུང་གནས་དང་། དགེ་ལེགས་གཉིས་ཁམས་ཕྱོགས་སུ་ཟངས་
སྒྲུབ་ ལ་ བཀོད་ མངགས་ མཛད་ ཅིང་། ཉིད་ ཀྱི་ ཞལ་ནས་ བྱམས་ པའི་ སྐུ་
བཞེངས་པ་ལ་རང་འདོད་ཀྱི་འཁྲི་བ་མི་མངའ་ཞིང་། སངས་རྒྱས་ཀྱི་བསྟན་པ་
ལ་ཕན་ཕྱིར་དང་། བྱམས་པའི་སྐུ་ལ་འབྲེལ་བ་ཐོགས་པའི་ལུས་ཅན་རྣམས་
གནས་སྐབས་དགའ་ལྡན་དུ་སྐྱེས་ནས་ཆོས་ཀྱི་ལོངས་སྤྱོད་ཀྱིས་ཚིམས་ཤིང་།
མཐར་ཐམས་ཅད་མཁྱེན་པའི་ལམ་ལ་འཁྲིད་པར་བྱ་བའི་ཕྱིར་ཡིན་པར་
གསུངས་སོ། །བདེ་སྟེང་དུ་ཕེབས་སྐབས་ནང་སོ་ཀུན་དགའ་རྒྱལ་མཚན་གྱིས་
ཆོས་ཞུས་ཤིང་ཐུགས་སྣང་དགེ་བར་གྱུར། ལྷ་ཆེན་བཞེངས་རྒྱུར་ཟངས་ཀྱང་
ཕུལ༑ རྒྱ་ཤོད་ཆུ་མདར་ཕེབས་ཚེ་ཀུན་གྱིས་ཆོས་དང་ཟང་ཟིང་གི་འབྲེལ་བ་
འཇོག་ཅིང་སོ་གནུབ་གཉིས་ཀྱིས་དད་འབུལ་བྱས། སོ་རིག་འཛིན་གྱི་བརྒྱུད་
པ་སོ་ཨ་གྲགས་ཀྱིས་སྐྱེས་བུ་དམ་པ་འདི་ནི་ཞིང་ཁམས་གཞན་དུ་མྱུར་དུ་
འབྱོན་པར་སྣང་ཟེར་བ་ཡང་བྱུང་། ལྕམ་མདའ་བ་རྣམས་སླར་ཡང་རིན་པོ་
ཆེའི་ རིགས་ མང་ པོའི་ འབུལ་བ་བཏེགས། དེ་རྣམས་ ལ་ གསུང་ཆོས་ ཀྱིས་
ཚིམས་པར་མཛད། དེར་དཀའ་བཅུ་པ་ཞིག་ལ། ཁྱེད་ཀྱི་དཔེ་ཆའི་ནང་ན་
གུར་གྱི་སྲོག་ཤིང་དེ་སྣང་བས་བྱིན་གསུངས་པར། ཁོ་རང་དཔེ་ཆ་ལ་རྒྱུས་
མེད་པ་ལ་དཔེ་དེ་རྙེད་ནས་ཕུལ་ཏེ་མཁྱེན་པ་ཐོགས་མེད་བྱུང་ཟེར། ཡང་སློབ་
- 274-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དཔོན་ནམ་མཁའ་དཔལ་བས། ཡོན་བདག་མི་དྲག་ཅིག་བྱུང་བ་ལ་བླ་མ་རིན་
པོ་ཆེས་འདི་ལ་ངོ་འཛིན་ཞིག་མཛད་ན་སྙམ་པ་བྱུང་མ་ཐག་མཁྱེན་ནས། མི་ངོ་
མ་བཟུང་ལྷ་ངོ་ཟུངས། །ལྷ་ངོ་ཟིན་ན་མི་ངོ་ཟིན། །མི་ངོ་བཟུང་ཞིང་འཁང་པ་
མང་༑ ༑ངོ་ སྲུང་ཐོངས་ཤིག་ནམ་མཁའ་དཔལ། །ཞེས་ གསུངས་སོ། །ཡང་
ཁོང་ལ། ས་ར་ཧའི་ཐོད་པའི་འགྲེལ་པ་གཟིགས་པས། སྔར་གོང་གཟིགས་མ་
མྱོང་འདུག་སྟེ་ཁྱེད་རང་དཔེ་ཆ་དེ་ཐོན་དང་། ངས་བཤད་པ་ཞིག་བྱེད་དེ་
གསུངས་ནས་ཐུགས་ལ་ཡོད་པ་ཇི་ལྟ་བ་བཞིན་མཛད་ཅིང་། དེ་བཞིན་དུ་ངོ་
འདུ་ནས་ཀྱང་བཀའ་འགྱུར་ཀྱི་ཁྲོད་དུ་རྡོ་རྗེ་བདུད་རྩིའི་རྒྱུད་གཅིག་འདུག་
པར་དེ་བཞིན་དུ་མཛད། ཏྲེ་བོའི་ཡུལ་རྣམས་སུ་ཕེབས་ནས། དགོན་པའི་བླ་
མ་བསྐོ་གཞག་སོགས་གནང་། དེ་ནས་ནག་ཤོད་དུ་ཕེབས། བཅའ་ཁྲིམས་
སོགས་མཛད་དགོས་རྣམས་ཞིབ་ཏུ་མཛད། ཁྱད་པར་དགེ་བསྙེན་ཆེན་པོ་
གནས་པའི་མཚལ་བུ་ན་ཞེས་པའི་གནས་དེར་བཞུགས་ནས་དགེ་བསྙེན་དེ་
དམ་འོག་ཏུ་བཅུག །དགེ་སློང་ངག་དབང་གཉེར་དུ་བསྐོས་ནས་དེར་ཟམ་
བཙུགས་པ་ན་གནོད་འཚེ་དང་བྲལ་ཞིང་། ཤིང་གཉེན་གཅོད་དགོས་བྱུང་
ནའང་བཀའ་ཤོག་བཀླགས་ནས་བཅད་པས་གནོད་པ་མེད་པར་གྱུར། ཟམ་
བཙུགས་ པ་ ལ་ རབ་ གནས་ མཛད་ནས་ མིང་ ལ་ རྡོ་ རྗེ་ རབ་ བརྟན་ ཐོགས་
གསུངས༑ ཟམ་གདུང་བྲན་པ་ན་མེ་ཏོག་གི་ཆར་བབས། རྗེས་སོར་ཆུ་རྒྱས་
ནས་སྟོད་སྨད་ཀྱི་ཟམ་པ་ཐམས་ཅད་ཆུས་ཁྱེར་ཡང་དེ་ལ་གནོད་འཚེ་སྤུ་ཙམ་
མེད་པར་གནས་པས་ངོ་མཚར་རོ་ཞེས་གྲགས། དེ་ནས་རིམ་པར་ལྷ་རི་སྣར་།
- 275 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྟག་ཕུ་གུ་ཤྲི་དང་མཇལ་འཕྲད་གནང་བས་ཐུགས་ཡིད་ལེགས་པར་འདྲེས།
དེ་ནས་འཇམ་ནེ་གཡུ་མཚོའི་མགོར་ཆིབས་པ་དྲག་ཏུ་བཏང་སྟེ་སྔོན་དུ་ཕེབས།
གཞན་ རྣམས་ རྒྱབ་ ལ་ ལུས་ པས་ ང་ སྔོན་ དུ་ འགྲོ་ བའི་ རྟེན་ འབྲེལ་ ཡིན་
གསུངས༑ དེ་ནས་སློབ་དཔོན་རྒྱལ་མཆོག་པ་དང་མཇལ་འཕྲད་མཛད། ཇོ་
གདན་དགོན་དུ་མཁན་ཆེན་ཟླ་བ་བཟང་པོ་དང་མཇལ་ཞིང་། དེ་ཉིད་ཀྱིས་
ཀྱང་འབུལ་བ་མང་དུ་ཕུལ། མཚན་མོར་རྡོ་རྗེ་བྲག་རྩ་ཆོས་སྡེ་པ་ཅན་དུ་བྱོན་
ཏེ་ཁོང་རྣམས་ལ་གསུང་གི་ཐ་མ་དེ་བྱོན། མཚོ་ཆུ་ཕྱོགས་སུ་ངེད་མི་འགྲོ།
ལོང་པོ་ཉི་ཟླ་ཐང་དུ་མྱུར་དུ་འགྲོ། སྟོད་སྨད་ཀྱི་དགེ་འདུན་ཐམས་ཅད་བསྡུས་
ནས་ཆོས་ཀྱི་འཁོར་ལོ་བཙུགས་པ་ཡིན་གསུངས་པ་ན། མཚོ་ཆུ་ཕྱོགས་ནས་
གདན་འདྲེན་བྱུང་བས། དེ་ནས་རིམ་གྱིས་མཚོ་ཆུའི་ཕྱོགས་སུ་ཞལ་བསྒྱུར་
ཙམ་ཉིད་ནས་ འཇའ་ཚོན་རྣམས་ནི་བསུ་བ་ལྟ་བུར་ལྷགས། རྟེན་འབྲེལ་
བསྒྲིགས་བཞེད་ཀྱང་མ་འགྲིགས་པས། ཞལ་ནག་ཏིང་ངེ་མཛད་ནས་རྟེན་
འབྲེལ་ལེགས་པོ་བསྒྲིགས་མི་ཤེས་པ་འདུག །ཁྱེད་རྣམས་ གཟིམ་མལ་དུ་
ཕེབས་གསུངས། དེ་ནས་ཆུ་རུབ་ཏུ་བྱོན། འདིར་དགོན་པ་གཅིག་ཐེབས་ན་
ལུང་པ་འདིར་ཕན་པ་ཞིག་འོང་སྣང་གསུངས་ནས། ཟླ་བ་བཅུ་པའི་ཉི་ཤུ་བཞི་
ལ་གཞི་ཕབ་པས། དེ་ནུབ་ནས་སྐུ་ཁམས་ཅུང་མ་བདེ་བ་བྱུང་། ཉི་ཤུ་བཞི་ལ་
ནད་ཕོགས་པས་ནད་ཡུན་རིང་ཙམ་འོང་རྒྱུ་རེད། ནད་གཞི་འདི་ལས་ཅི་ཐར་
མི་ཤེས། ཕྱོགས་ ཐམས་ ཅད་ འཕྲད་ དགོས་རྣམས་ མྱུར་དུ་ ཕྲད་ན་དགའ་
གསུངས༑ དེ་ནས་ཐམས་ཅད་ཀྱིས་ལྷ་རྗེ་མཁས་པ་རྣམས་འབོད་པར་ཞུས་
- 276 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཀྱང་༑ ལྷ་རྗེས་ད་རེས་ཕན་མི་ཐོགས་གསུངས་ནས་སྨོན་ལམ་མང་དུ་མཛད།
ངའི་རོ་འདི་གྲོང་འདབས་སུ་མི་འཇོག་པས་རི་ཁྲོད་ཞིག་ཏུ་འགྲོ་གསུངས་ནས་
བྲག་གསུམ་མཚོ་ཆུ་ཕུ་ཡི་སྒམ་ནང་འོ་མ་ལུང་ཞེས་བྱ་བ། སྤོ་བོ་ཡེ་གོང་གནས་
ཀྱི་ལྷོ་སྒོ། ལྡམ་ཕུ་གངས་ཀྱི་ར་བ། དྭངས་མ་ལམ་མཚོའི་མགོ །བྲག་ རིན་
ཆེན་སྤུངས་པའི་མདུན། ལྷ་ཆེན་གནམ་ལྷ་དཀར་པོའི་ལྷ་ཞོལ། རྟེན་དུ་མ་
རང་བྱོན་དུ་བཞུགས་པའི་དབུས། གྲུབ་ཐོབ་དུ་མ་གཤེགས་པའི་གནས། ཀརྨ་
པ་དེ་བཞིན་གཤེགས་པས་ལུང་གིས་ཟིན་པ། མེ་ཉག་གྲགས་པ་རིན་ཆེན་་་་
སྐུ་གདུང་རིང་བསྲེལ་གྱི་སྙིང་པོ་ཅན་བཞུགས་པའི་དགོན་པའི་གོང་རོལ་དུ་
གཟིམ་གུར་ཕུབས་སོ། །དེར་ལོང་ཀོང་བྲག་གསུམ་སོགས་ནས་བླ་མ་སྦྱིན་
བདག་སློབ་ཚོགས་སེར་སྐྱ་སྟོང་ཕྲག་བརྒལ་བ་འདུས་ཤིང་ཞབས་བརྟན་
བསྒྲུབས་པ་དང་། འབྲི་གུང་ཆོས་རྗེའི་བླ་སྨན་པ་དང༌། ཆོས་རྗེ་ཞྭ་དམར་པའི་
བླ་སྨན་པ། ཇོ་གདན་དྲུང་ཆེན་གྱི་བླ་སྨན་པ། དབོན་དཔལ་བཟང་པོ་སོགས་
གང་མཁས་མང་པོས་སྐུ་ཁམས་འཚོ་བའི་ལུགས་ཀྱི་གསོལ་སྨན་ཕུལ་བ་ན།
ད་རེས་འཆི་བ་ཡིན་ཡང་ཚོགས་རྫོགས་པའི་ཕྱིར་དུ་བཞེས་གསུངས་ཤིང་
གསོལ་བར་མཛད། སྙུན་གཞི་ལྕི་ཡང་སྙུན་ཟུག་ལམ་གྱི་གྲོགས་སུ་འཁྱེར་
ཐུབ་པ་ཡིན་གསུངས་ནས་བཞད་མོ་ཡང་མཛད། མཇལ་འདོད་པ་ཐམས་ཅད་
ཤོག་གསུངས་ནས་དགེ་འདུན་སྟོང་ཕྲག་ཙམ་འཛོམས་ཤིང་གསོལ་བ་བཏབ་
སྟེ་བརྟན་པར་བཞུགས་སུ་གསོལ་ཞེས་ཡང་ཡང་གསོལ་བ་བཏབ་ཀྱང་ང་ད་
ལན་འཆི་བ་ཡིན། བྱིན་རླབས་དང་ཐུགས་རྗེ་ཆེ་རུ་འགྲོ་བ་ཡིན་པས་གསོལ་
- 277 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འདེབས་ ལ་ རེམས་ གསུངས། གཅིག་ གིས་ ཞིང་ ཁམས་ གང་དུ་ གསོལ་ བ་
འདེབས་ཞུས་པས། ཞིང་ཁམས་གཅིག་ཏུ་ག་ལ་དགོས། ཞིང་ཁམས་ཐམས་
ཅད་ཀྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་གསོལ་བ་
འདེབས་པ་ཡིན་མོད། ཁོང་རྣམས་པའི་ཐུགས་ཀྱི་དཀྱིལ་ན་ང་ཡོད་པ་ཡིན།
བྱ་བ་རྣམས་འགྲུབ་པའི་རྒྱུ་མཚན་ཡང་དེ་ཡིན། ལ་ལས་ངའི་བྱ་བ་འཕྲོ་ལུས་
འདུག་བསམ་པ་ཡོང་སྟེ། བྱ་བ་ཚར་གསུངས། ཚོགས་ པ་བྱིང་རྣམས་ཐག་
རིང་པོ་ནས་འོང་བ་སྙིང་རྗེ་གསུངས་ནས་ཞལ་གྱི་དཀྱིལ་འཁོར་བསྟན། འབྲི་
གུང་ཆོས་རྗེ་ཚུར་འབྱོན་རྩིས་ཀྱི་བཀའ་ཡིག་དར་ཡུག་གི་རྟེན་བཅས་བྱུང་བར།
བཀའ་ལན་དུ། ཕ་འཇིག་རྟེན་གསུམ་མགོན་བླ་མ་རིན་པོ་ཆེའི་དྲུང་དུ། སྤྲང་
འདི་ཕྱིའི་མཚམས་ནས་ཞུ་བ། ཞེས་སོགས་འདིར་མ་འབྱོན་ཞུ་བའི་ཞུ་ཡིག་
ཕུལ༑ ཡང་ཉིད་ཀྱི་ཞལ་ནས། སྔར་ཡེ་གོང་གི་བྱང་ཕྱོགས་གུང་རུ་ཙནྡན་རི་
ཁྲོད་དུ་བཞུགས་སྐབས། ནུབ་གཅིག་རོལ་མོའི་སྒྲ་དཔག་ཏུ་མེད་པ་ཞིག་གྲག་
པར་ གཟིགས་པས། གདུགས་དང་། རྒྱལ་མཚན་དང་། ཕྱེ་མ་ཕུར་མ་དང་།
རོལ་མོའི་བྱེ་བྲག་དཔག་ཏུ་མེད་པ་དང༌། སྤོས་དྲི་ཞིམ་པ་མང་དུ་ཐོགས་པ།
དར་གྱི་ན་བཟའ་ལྷབ་ལྷུབ་གྱོན་ཅིང་རིན་པོ་ཆེའི་རྒྱན་དུ་མས་སྤྲས་པའི་ལྷའི་
བུ་དང་བུ་མོ་མང་པོས་ནམ་མཁའ་ཁྲིགས་ཆགས་སུ་གང་བའི་དབུས་ན། སེངྒེ་
གངས་རི་ལྟར་དཀར་བ་རིན་པོ་ཆེ་འོད་འབར་བའི་སྒ་སྲབ་གཏད་པ་ཞིག་ཁྲིད་
དེ༑ ངེད་ཚོ་དགའ་ལྡན་ནས་ ཁྱེད་བསུ་བ་ལ་འོངས་པ་ཡིན། རྒྱལ་ཚབ་མི་
ཕམ་མགོན་པོའི་དྲུང་དུ་ད་རེས་ནི་ཆོས་ཀྱི་བགྲོ་བ་ལ་ཅིས་ཀྱང་འབྱོན་པར་ཞུ།
- 278 -



གདོན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སླར་ཡང་ཞིང་འདིར་འགྲོ་དོན་འབྱུང་། ཟེར་བའི་སྣང་བ་ཞིག་ཀྱང་ཐོ་རངས་
བྱུང་གསུངས། ཡང་ཐུགས་སྲས་ཉི་མ་རྒྱལ་མཚན་གྱིས། ཁྱེད་གང་གི་སྐྱེ་བ་
ཡིན་པ་དང་ཞིང་ཁམས་གང་དུ་སྨོན་ལམ་འདེབས་ཞུས་པ་ལ། ཁྱོད་རང་གི་
སྔར་རྨི་ལམ་བྱུང་བ་ལྟར་ཡིན་མོད་གསུངས། རྡོ་རྗེ་མེ་ཏོག་བཀྲམ་པའི་ཞིང་དུ་
སྨོན་ལམ་འདེབས་རྒྱུ་ཡིན་ནམ་ཞུས་པར། དེ་བསྒྲུབ་རྒྱུ་ཡིན་གསུངས། དེ་
ནས་སྐུ་མདུན་དུ་བླ་མ་མང་ཙམ་འཚོགས་བྱུང་བར། ཁྱོད་རྣམས་རྨི་ལམ་ཅི་
རྨིས་གསུངས་པས། ཉི་མ་རྒྱལ་མཚན་གྱིས། ངས་ མགོན་པོ་ཕྱག་དྲུག་ པ་
གཅིག་བླ་མའི་ཞལ་ལ་ཞིབ་བལྟ་ཞིག་བྱས་ནས། དཔལ་ལྡན་བླ་མའི་སྐུ་ཚེ་
བརྟན་པར་ཤོག །གསུངས་པ་དང་། རྩི་ཤིང་ནགས་ཚལ་ཐམས་ཅད་ ཀྱིས་
ཀྱང་། དཔལ་ལྡན་བླ་མའི་སྐུ་ཚེ་བརྟན་པར་ཤོག །ཅེས་པའི་སྒྲ་དི་རི་རི་བ་
གཅིག་བྱུང་བ་རྨིས་ཞུས་པས། གཞན་རྣམས་ཀྱིས། དེ་ཁྱོད་ཀྱི་རྨི་ལམ་ཡིན་པ་
དང་༑ ཆོས་སྐྱོང་གི་གསུང་ཡིན་པས་སྐུ་ཚེ་བརྟན་ཡོང་ཟེར་ཡང་། རྗེ་ཉིད་ཀྱི་
ཞལ་ནས། རྨི་ལམ་མི་བཟང་། མགོན་པོའི་སྐུ་དེ་བཞུགས་ན་བཟང་བ་ཡིན་
ཀྱང་བྱོན་སོང་བ་དེ་ངན་པ་གསུངས། འོ་ན། དཔལ་ལྡན་བླ་མའི་སྐུ་ཚེ་བརྟན་
པར་ཤོག །ཟེར་བ་ཅི་ཡིན་ཞུས་པས། རེ་ཞིག་སྡོད་པའི་ལྟས་ཡིན་གསུངས།
ངའི་རྒྱབ་འདི་ན་བུད་མེད་སྔོ་སྤུང་ངེ་བ་གཅིག་དང་བྱིས་པ་དཀར་པོ་གཅིག་
འཁོར་མར་བྱུང་བས་འཆི་འདོད་པ་ཡིན་ནམ་གསུངས། སྒྲོལ་མ་དང་སྤྱན་
རས་གཟིགས་ལགས་སམ་ཞུས་པས། ཞལ་འཛུམ་པ་མཛད་ནས་ཅང་མ་་་་་་་
གསུངས༑ བླ་མ་རྣམས་མདུན་དུ་བོས་ནས་ཞལ་ཏ་གནང་བ་ནི། ཁྱེད་རང་
རྗེ
- 279 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྒོམ་ཆེན་པ་རྣམས་ཀྱང་ཚེ་འདི་བློས་ཐོངས། རི་ཁྲོད་འགྲིམ་ཞིང་ཕྱག་རྒྱ་ཆེན་
པོ་སྒོམས། སྤྱིར་ཁྱེད་རང་རྣམས་པ་གཞན་གྱི་གྲལ་གཤམ་དུ་མ་མཐུད་པར་
རང་ཚུགས་ཟུངས་། ཚུལ་ཁྲིམས་དང་བཟོད་པ་གཉིས་ཡ་མ་བྲལ་བ་གྱིས།
ཚུལ་ཁྲིམས་ཀྱི་མགོ་བཟོད་པས་འདོན། བཟོད་པའི་མགོ་ཚུལ་ཁྲིམས་ཀྱིས་
འདོན་དགོས་པ་ཡིན། བཟོད་པ་མ་བསྒོམ་ན་ཚུལ་ཁྲིམས་མགོ་མི་ཐོན། ཉང་
པོའི་ཆོས་སྡེ་རྣམས་ཀྱང་བཟོད་པ་མ་བསྒོམ་པས་འཁྲུག་རྩོད་བྱས་པའི་ལོ་
རྒྱུས་འགའ་ཞིག་ཡོད། བཟོད་པ་བསྒོམས་ཞིང་ཚུལ་ཁྲིམས་མ་བསྲུང་ན་སྐྱེ་བོ་
རང་བཞིན་བཟང་པོ་འདྲ་བ་ཞིག་འོང་བ་ཡིན། བཀའ་ཕྱག་གཉིས་མེད་ཀྱི་
གྲུབ་མཐའ་ཟུངས་ལ་སྡོམ་པ་གསུམ་དང་མ་འགལ་བར། གསུང་རབ་ཀྱི་སྙིང་
པོ་རྣམས་ཉམས་ལེན་ལེགས་པོ་མཛོད། སློབ་དཔོན་ནམ་མཁའ་དཔལ་དང་།
བླ་མ་ཤེས་རབ་ལེགས་བཟང་གཉིས་དེ་དུས་གཙོ་བོར་བཞུགས་ཡོད་པས།
ཁོང་རྣམ་གཉིས་ཀྱི་མགོ་མིས་བཅད་ནས་སོང་ཡང་འཁྲུག་པ་མ་བྱེད་གསུངས།
ཆགས་སྡང་རྨོངས་གསུམ་མ་བྱེད། ཆོས་ཀྱང་ཉམས་སུ་ལེན་པ་གཙོ་བོ་ཡིན།
ངེད་རང་གཞིས་བྱས་ཐམས་ཅད་འདིར་འཛོམས་པས་སེམས་དགའ། དཀོན་
མཆོག་འབྱུང་གནས་དང༌། དགེ་ལེགས་ནམ་མཁའ་གཉིས་འཛོམས་ན་དགའ་
སྟེ་ཁོང་གཉིས་ལ་གཉེར་བསྐོས་ནི་བྱས་ཚར་ཡོད། ད་དེ་ག་ཡིན་གསུངས།
ཡང་༑ དཀོན་ མཆོག་ ནམ་ མཁའ་ མཉམ་ ལ་ སྐྱབས་ སུ་ མཆི། །ཡུལ་ དུས་
གནས་ སྐབས་ ཀུན་ཏུ་ཁྱེད་ རང་ མཁྱེན། །ཞེས་ སོགས་ ཀྱི་ སྨོན་ ལམ་ ཡང་
མཛད༑ དེ་ རིང་ གི་ ཆོས་ དེ་ ལ་ གྱིས་ གསུངས། དེ་ ལྟར་ ཀུན་ གྱིས་ གསོལ་
- 280 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
འདེབས་དང་ཞབས་རིམ་སྒྲུབ་པར་བརྩོན་བཞིན་པའི་ངང་ནས། ཉིན་གཅིག་
དེ་རིང་གསེར་སྡུད་པ་རྣམས་ཨེ་འོང་གསུངས་ཤིང༌། ལྟོས་གསུངས་པ་དང་།
དེར་གྲོགས་མཆེད་གཉིས་འོང་བ་འདུག་ཞུས་པས། དེ་འཕྲལ་སྐུ་མདུན་དུ་
ཤོག་གསུངས། མཇལ་ཕྱག་ཞུས་ཏེ་གསེར་ཞོ་སྟོང་དུ་ལོངས་པ་སྤྱན་སྔར་ཕུལ་
བས༑ བསྔོ་བ་དང་སྨོན་ལམ་མཛད། ཁྱེད་གཉིས་ང་མ་ཤི་ཁར་སླེབས་པ་
བསོད་ནམས་ཆེ་གསུངས། ཁོང་གཉིས་ཀྱིས་སྐུ་ལུས་གཟི་མདངས་མ་ཉམས་
པར་བཞུགས་ཡོད་པའི་སྟབས་ཀྱིས་གསོལ་བ་ཐེབས་པར་སྣང་ཟེར་ནས་སྤོ་
བ་བྱས། དེའི་སང་ཉིན་དགེ་འདུན་རྣམས་ལ་གསེར་གཟིགས་སུ་ཕུལ་ནས།
དབོན་པོ་དཔལལ་བཟང་སོགས་གསེར་གཉེར་ལ་རྩིས་སྤྲོད་མཛད། གསེར་
གཉེར་པས་སྐུ་མདུན་དུ་བཞག་པས། ཁྱེད་ཚོ་ལྐུགས་པའང་འདུག །ང་དེ་རིང་
འཆི་རྒྱུ་ཡིན་ པས་གསེར་དེར་མ་འཇོག །དེ་སྔ་ གསེར་ལ་བསྒུག་པ་ཡིན།
བདག་ པོ་ ངས་ མི་ བྱེད། བདག་ པོ་ དགེ་ འདུན་ པས་ བྱེད་ དགོས་ པ་ ཡིན་
གསུངས༑ བློ་མ་ཉི་མ་རྒྱལ་མཚན་དང་བླ་མ་དཔལ་མཆོག་གཉིས་ལ། ང་ཤི་
ནས་ཞག་བདུན་ལ་གང་གིས་ཐུག་རེག་མ་བྱེད། ཁྱེད་ཚོས་ང་ཤི་ཚར་སོང་
བསམ་ཡང་། ང་ནི་འོད་གསལ་དུ་འགྲོ་གསུངས་པས། ཁྱེད་ཀྱི་སྐུ་སྐྱེ་གང་དུ་
འཁྲུངས༑ ཚུལ་ཇི་ལྟར་འབྱུང་ཞུས་པས། ཁྱེད་ཚོས་ང་བཙལ་ཡང་བུབ་ཡོང་།
ངས་ཁྱོད་ཚོ་འཚོལ་བ་ཞིག་དགོས་པ་ཡིན་གསུངས། འོ་ན་སྐུ་གདུང་ཇི་ལྟར་
བགྱི་ ཞུས་ པས། ཁྱེད་ ཚོ་ གང་ བདེ་ གྱིས་ གསུངས། ད་ ཁྱེད་ རྣམས་ གཟིམ་
ཕེབས་གསུངས། གཟིམ་གཡོག་པ་དེར་བསྡད་པས། ད་ཁྱེད་རང་ཉལ་གསུངས།
- 281-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་ཡུན་རིང་ཞིག་སོང་མཚམས་སྐྱོ་ཚ་ཞིག་བཞེས་ནས་ཁྱེད་རྣམས་ཀྱང་
ཚོགས་ རྫོགས་ པར་ གྱུར་ ཅིག་ གསུངས་། ནམ་ཕྱེད་ཡོལ་ ཙམ་ ན། བརྩོན་
འགྲུས་རིན་ཆེན་ཞེས་གཟིམ་གཡོག་པར་ལན་གཉིས་འབོད་པ་གནང་ཡང་
གཉིད་ཀྱིས་ནོན་པས་མ་ཚོར་བས་ ཕར་ཕེབས་ཚུར་ཕེབས་འགའ་མཛད།
ཡང་སྐད་ཆེ་བ་ཞིག་མཛད་པས་ཁོ་ལངས་ནས་སྐུ་མདུན་དུ་བྱུང་བས། འབོལ་
འདི་བཏིང་ན་ཚད་པ་ཆེ་བར་སྣང་བས་རྒྱབ་དེར་ཞོག །སྐྱ་གུག་དེའི་སྟེང་དུ་
གདིང་བ་དེ་ཐིངས་གསུངས་ནས། དེའི་སྟེང་དུ་ལེགས་པར་བཞུགས་ཏེ། ནམ་
དེ་ཅི་རེད་གསུངས་པར། ནམ་ཕྱེད་ཡིན་པ་འདྲ་ལགས་ཞུས་པས། ཁྱེད་རང་
དུམ་གཅིག་ཉོལ་གསུངས། ཡུད་ཙམ་སོང་བ་དང༌། སྐྱ་རེངས་ཤར་ཨེ་འདུག་
གསུངས༑ ད་དུང་མ་ཤར་བ་འདྲ་ལགས་ ཞུས་པས། ཁྱེད་ཚོ་ལས་ང་ རང་
ཉམས་ཆེ། ད་སྐྱ་རེངས་དང་པོ་ཤར་བ་ཡོད་གསུངས་སྒོར་ཕེབས་ཏེ་ནམ་མཁར་
གཟིགས༑ སྐྱ་རེངས་དང་པོ་ཤར་བ་ན། སྐར་མའི་འོད་ནི་ཅུང་ཟད་ཉམས༑
སྐྱ་རེངས་ཤར་ནས་ཅུང་ཞིག་རེད་སྣང་གསུངས་ཏེ། གཟིམ་མལ་དུ་སྐུ་ལུས་
བསྲངས་ནས་བཞུགས་ཏེ། །བྱ་བ་ག་ཅིང་། ད་ལྟ་སྐྱེས་ཏེ་ཟླ་བ་དང་དབང་
ཇི་སྐད་དུ། དཔལ་གསང་བ་འདུས་པ་ལས། སྐྱ་རེངས་ཤར་བའི་དུས་སུ་
ནི༑ ༑སྒོམ་པའི་མཆོག་ནི་འགྲུབ་པར་འགྱུར། རྒྱན་རྣམས་ཐམས་ཅད་ཡོངས་
སུ་རྫོགས། །སྤོས་དང་མེ་ཏོག་རྣམས་ཀྱིས་བརྒྱན། །རྡོ་རྗེ་སེམས་དཔའ་མཆོག་
བསྒོམ་ན། །གྲུབ་པ་མྱུར་དུ་ཐོབ་པར་ འགྱུར། །ཞེས་གསུངས་པ་ལྟར། ཞིང་
འདིར་སྐུ་དངོས་ཀྱི་གདུལ་བྱ་ཕལ་ཆེར་རྫོགས་ཏེ་གདུལ་བྱ་རྟག་འཛིན་ཅན་
- 282 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།།
རྣམས་ཆོས་ལ་བསྐུལ་བའི་ཕྱིར་དུ་རབ་བྱུང་བརྒྱད་པའི་མེ་མོ་ལུག་གི་ཟླ་བ་
བཅུ་གཅིག་པའི་ཚེས་ཉེར་དགུའི་ཐོ་རངས་སྐྱ་རེངས་དང་པོ་ཤར་བའི་ཚེ་སྐུ་
ལུས་བསྲངས་ནས་འཁྲུལ་འཁོར་མཛད་དེ། རྒྱང་སྟེ་གཟིམ་གུར་ལ་ཐུག་པ་
ཙམ་དུ་འཕར། ཡང་དེ་ལས་ཆུང་ཙམ་ཞིག་འཕར། དེ་ནས་ཞལ་འཛུམ་པ་དང་
བཅས་ཏེ་འོད་གསལ་མངོན་པར་བྱང་ཆུབ་པའི་གནས་མངོན་དུ་མཛད་དོ། །
དེ་མ་ཐག་མར་མེའི་འོད་ཀྱང་མོག་པོར་བྱེད་པའི་སྐུ་ལུས་འོད་ཀྱི་གོང་བུར་
གྱུར་པ་དང་། ཁྱད་པར་དུ་ཞལ་གྱི་དཀྱིལ་འཁོར་ནི་གངས་རི་ལ་ཟླ་འོད་ཕོག་
པ་ལྟར་ཤིན་ཏུ་དཀར་བ་ལ། མཁུར་ཚོས་གཉིས་ལ་མེ་ཏོག་པདྨ་ཁྲ་ལམ་མེར་
ཤར་བ་དང་། དཔྲལ་བའི་དབུས་སུ་འཁོར་ལོ་བདེ་མཆོག་དང་། འཕགས་པ་
སྤྱན་རས་གཟིགས་རེས་མོས་སུ་ཤར་བ་དང༌། དབུ་སྐྲ་རེ་རེའི་སྟེང་དུ་རིང་
བསྲེལ་ལྟ་བུའི་འོད་ཁྲོམ་ཁྲོམ་ཆགས་པ་དང༌། ཁྱད་པར་དུ་ཡང་སྤྱི་གཙུག་ཏུ་
ཁ་དོག་ལྔ་ལྡན་གྱི་འོད་ཟེར་གཡས་བསྐོར་དུ་འཁྱིལ་བའི་གཙུག་ཏོར་ལྟ་བུ་
སྤུང་ངེ་འདུག་པ་ཀུན་གྱིས་མཐོང་བ་བྱུང་ངོ༌། །དེའི་ཚེ་ས་ཡོམ་ཡོམ་དུ་གཡོ་
བས་མདུན་གྱི་གངས་རི་ཉིལ་བ་དང་། མེ་ཏོག་གི་ཆར་དང་། རོལ་མོའི་སྒྲ་
དང་༑ དྲི་ཞིམ་པོའི་ངད་འཐུལ་བ་དང་། ཟླ་བ་ལྔ་ཤར་བ་ཀུན་གྱིས་མཐོང་
ཞིང་འཇའ་ཚོན་ཀུན་ཏུ་འཁྲིགས། སྐུ་གདུང་གི་ཐད་ཀར་གདུགས་དང་། རྒྱལ་
མཚན་དང༌། བླ་བྲེ་དང་། ཡོལ་བ་དང་
། སྐུ་གཟུགས་དང་མཆོད་རྟེན་དང་།
ཀ་བ་ལྟ་བུ་ཁྲིག་གེར་ཆགས་པ་དང། རྩི་ཤིང་ལ་མེ་ཏོག་ཤར་བ་དང་། ས་ཆུ་
དྲོས་པ་དང་། ཆུ་དང་མཚོ་རྒྱས་པ་ལ་སོགས་པ་ངོ་མཚར་པའི་ལྟས་མང་དུ་བྱུང་
- 283 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ལྟར་འགྲོ་བ་རྣམས་སྡུག་བསྔལ་གྱི་རྒྱ་མཚོ་ལས་བསྒྲལ་བའི་དེད་
དཔོན་དང་ནི་བྲལ། ཐར་པའི་གྲོང་དུ་འཁྲིད་པའི་ས་མཁན་གྱིས་ནི་བོར།
ཕན་བདེའི་ལོ་ཏོག་སྨིན་པའི་ཉི་མ་ནི་ནུབ། ཐུབ་བསྟན་ཀུནྡ་རྒྱས་པའི་མཚན་
མོའི་མགོན་པོ་ནི་ནུབ་ རིའི་ ཕག་ཏུ་བཞུད་པས། དེར་འདུས་སློབ་ཚོགས་
མཐའ་དག་ཡ་ང་བའི་ཐང་དུ་དམུས་ལོང་དམིགས་བུས་བོར་བའམ། ཤེད་
མ་ཕྱེ་བའི་བྱིས་པ་མས་བོར་བ་བཞིན་དུ་བཟོད་དཀའ་བའི་སྡུག་བསྔལ་གྱི་
ཚོར་བ་དྲག་པོས་ནོན་བཞིན་དུ་སྐུ་གདུང་རིན་པོ་ཆེ་འོད་དང་ གཟི་བརྗིད་
འབར་བ་དེ་ཉིད་མཇལ་ཞིང༌། ཕྱི་ནང་གསང་བའི་མཆོད་པའི་སྤྲིན་བསམ་
གྱིས་མི་ཁྱབ་པས་མཆོད་ཅིང་གསོལ་བ་འདེབས་པ་དང་། དགེ་སྦྱོར་སྨོན་ལམ་
གང་ཟབ་དང་། རང་རང་ནུས་པ་དང་བསྟུན་པའི་སྒོམ་སྒྲུབ་ཆོས་སྤྱོད་སོགས་
ལ་བརྩོན་ཏེ་ཐུགས་ཟག་མེད་ཀྱི་དགོངས་པ་ཡོངས་སུ་རྫོགས་པ་དང་། ཚེ་
རབས་ཀུན་ཏུ་འབྲལ་མེད་རྗེས་སུ་འཛིན་པའི་ཐབས་ལ་རྒྱུན་རིང་དུ་བརྩོན་
པར་བྱས་སོ།། ལས་ ་་་་་་ དང་། དཀར་
དེ་ནས་སྐུ་གདུང་རིན་པོ་ཆེ་ཡིད་བཞིན་དབང་གི་རྒྱལ་པོ་ལྟ་བུ་དེ་ཉིད་
ཕྱོགས་དེའི་ལྷ་སྡེ་མི་སྡེ་རྣམས་ཀྱིས། གདུགས་དང་རྒྱལ་མཚན་དང་། བ་དན་
དང༌༑ ལྡ་ལྡི་དང༌། རོལ་མོའི་བྱེ་བྲག་སྣ་ཚོགས་པ་ཐོགས་ཏེ་མདའ་ཕུ་མདོ་
ཆེན་དགོན་དུ་གདན་དྲངས་ནས་གཙུག་ལག་ཁང་དུ་མཆོད་སྤྲིན་རྒྱ་མཚོའི་
དབུས་སུ་བཞུགས་སོ།། ན་
ང་བ ། །
- 284 -



གདོན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དེ་ནས་ རིམ་ གྱིས། ཇི་ སྐད་ དུ། ས་ འོག་ གནས་ པའི་ ནོར་ བུ་ ཡང་།།
བསོད་ནམས་ལྡན་པའི་ལག་ཏུ་འབྱུང་། །ཟེར་བ་ལྟར། རྗེ་འདི་ཉིད་ལ་མི་
ཕྱེད་པའི་དད་པ་དང་ལྡན་པ་བླ་མ་བྱང་ཆུབ་སྙིང་པོས་ཐབས་མཁས་ཀྱི་སྒོ་
ནས་བཀྲ་ཤིས་ཆོས་ལུང་དུ་གདན་དྲངས་ཤིང་། དེ་ཕྱོགས་ལྷ་སྡེ་མི་སྡེ་ཀུན་
གྱིས་སྐུ་དངོས་ཕེབས་པ་ལྟར་གྱི་སྲི་ཞུ་ཞབས་ཏོག་ཕུན་སུམ་ཚོགས་པ་ཞུས་ཏེ།
རྗེ་འདི་ཡི་ཐུགས་སྲས་རྒྱལ་ཚབ་ཏུ་མངའ་གསོལ་བ་དཀོན་མཆོག་འབྱུང་
གནས་ཀྱིས་གཙོ་འགན་བཞེས་ནས། ཟངས་གསེར་ལས་གྲུབ་པའི་མཐོ་བཅུ་
གསུམ་ཙམ་གྱི་གདུང་རྟེན་བཀྲ་ཤིས་འོད་འབར་བཞེངས་པའི་ནང་དུ་བཞུགས་
ཤིང་། ཚེམས་གཅིག་ལ་རིང་བསྲེལ་བཅུ་གཅིག་དང་། ཡང་ཚེམས་གཅིག་ལ་
སྤྱན་རས་གཟིགས་ཀྱི་སྐུ་དང་རིང་བསྲེལ་གཅིག །ཞབས་རུས་ཀྱི་དུམ་བུ་ལ་
ཨ་དང་རྡོ་རྗེ་ཕག་མོ། སྐུ་མཚལ་རྣམས་ལ་ཡང་རིང་བསྲེལ་འཕེལ་གདུང་མང་
དུ་བྱོན་ཞིང་། ཞབས་ཀྱི་སྐུ་ལྤགས་དུམ་གཅིག་ལ་རིང་བསྲེལ་མང་དུ་བྱོན་པ་
དང་༑ སྐུ་གདུང་བཞུགས་པའི་བྱེ་མའི་ནང་ནས་ཀྱང་རིང་བསྲེལ་མང་དུ་རྙེད་
པ་དང༌། སྐུ་དང་བྱང་སེམས་ལ་སོགས་པར་རིང་བསྲེལ་གྱི་གོང་བུར་གྱུར་པ་
རྣམས་གདུང་རྟེན་ནང་དུ་ལྷ་མི་ཀུན་གྱི་བསོད་ནམས་ཀྱི་ཞིང་དུ་བཞུགས་སོ། །
སྒམ་ནང་ལུང་པས་གཟིམ་གུར་གྱི་ས་མལ་དུ་བཞུགས་གདན་དང་སྐུ་ཆོས་ཀྱི་
ནང་བཞུགས་བྱས་ནས་མཆོད་རྟེན་ཆེན་པོ་གཅིག་བཞེངས་པ་ཡོད་དོ།།
རྗེ་འདིའི་བརྩམས་ཆོས་སྐོར། བདེ་མཆོག་སྙན་བརྒྱུད་ཀྱི་མངོན་དཀྱིལ་
ཟིན་བྲིས་ཆེ་ཆུང་། སྤྱི་དོན་བློ་གསལ་མགུལ་རྒྱན་སོགས་ཡིག་ཆ་མང་དུ་
- 285 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཛད་པ་རྣམས་བཀའ་འབུམ་པོད་ཆེན་གཉིས་ནང་བཞུགས་པར་ཆོས་ཚན་
རྣམ་གྲངས་བརྒྱ་དང་ཉེར་བཞི་ཙམ་བྱུང་ཞིང་། ལོ་མང་སོང་བ་དང་གང་སར་
འཐོར་ཆེས་པས་ལག་སོན་མ་ཐུབ་པ་ཡང་མང་དུ་ཡོད་ཚོད་སྣང་ངོ།། །
རྗེ་འདིས་སངས་རྒྱས་ཀྱི་བསྟན་པ་བཤད་སྒྲུབ་གཉིས་ཀྱི་སྒོ་ནས་འཛིན་
པའི་དགེ་འདུན་གྱི་སྡེ་མང་པོ་ཞིག་བཙུགས་པ་ལ། ཐོག་མར་སྒྲུབ་སྡེ་བཙུགས་
པ་ནི། ཡེར་པ་ལྷ་རི་སྙིང་པོ། ལོང་པོ་རི་བོ་ཆོས་འཕེལ། བཀྲ་ཤིས་བྲག་ར།
མཁའ་སྤྱོད་རི་ཁྲོད། ཉོས་སྨན་སྟེང་རི་ཁྲོད། ལན་རི་ཁྲོད། ཤག་ཏི་ཕུག ། །
རོང་ཁ། ཧང་རི། བྱེ་སྟོད་ཤིང་མཚོ་གངས་ར། གུང་རུ་ཙནྡན་རི་ཁྲོད་རྣམས་
སོ།། | ར་ ་ ་ ་ མ།
ས་མདོ་རྣམས་སུ་ཆོས་སྡེ་བཙུགས་པ་ནི། བཀྲ་ཤིས་ཆོས་ལུང་། ཉི་ཟླ་
ཐང་༑ ཉི་མ་གླིང་། སྤགས་མདའ་བསམ་འགྲུབ་གླིང་། ཀྲང་གནས་སྒོ ། །
འཕྲང་ཁ་གདོང། ཐང་གྲ་བྱང་ཆུབ་གླིང་། དགའ་ལྡན། ཟླ་བ་ཐང་། དེ་མོ་བློ་
གསལ་གླིང་། ཆུ་བཀྲ་ཤིས་སྒང་། ཡེ་གོང་དུ་ཐེག་ཆེན་བྱམས་པ་གླིང་། སྤོ་
སྟོད་སྒོང་ནག་སྒང་དགོན་པ་བྱམས་པ་དང་བཅས་པ། སྤོ་བོ་ཆུ་མདོ་དགོན།
ཀ་གནམ་དགོན་རྙིང་། ལྷོ་ཆོས་ཁྲི་ཐང་། འཇང་ཞབས་སུ་གྲུ་ཁ་དགོན། བདེ་
སྐྱིད་ཉི་མ་གླིང་སོགས་སོ།། ་ ་ ་ ་ ༣༡
དེ་དག་ཏུ་བཤད་སྒྲུབ་ཀྱི་གྲྭ་ཡང་། བཀྲ་ཤིས་ཆོས་ལུང་དུ་འདུས་པ་
འཕགས་ལུགས་ཀྱི་བཤད་སྲོལ་རྒྱུད་སྨད་ཇི་ལྟ་བ་བཞིན་དང་། བྱེ་ཐང་ཉི་མ་
གླིང་དུ་ཀྱེ་རྡོར་རྔོག་ལུགས་ཀྱི་བཤད་སྲོལ་ལྟར་དང་། ཐང་གྲར་བདེ་མཆོག་
- 286 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ངམ་རྫོང་ལུགས་ཀྱི་ཆོག་གྲྭ་འཆད་ཉན་དང་བཅས་པ། དགའ་ལྡན་དུ་སྨན་
བླའི་ཆོ་ག །དེ་མོ་ལ་ཁར་ཕར་ཕྱིན་གྱི་འཆད་ཉན། རྒུ་རི་བོ་ཆེར་འདུལ་བའི་
འཆད་ཉན། ཡེ་གོང་དུ་དབུ་མའི་འཆད་ཉན་བཙུགས་ཏེ་མདོ་སྔགས་ཀྱི་བསྟན་
པ་དར་རྒྱས་སུ་མཛད། ༡ : ་ ་ ་ ་
དེ་རྣམས་སུ་གཙུག་ལག་ཁང་དང་རྟེན་གསུམ་བཞེངས་པ་ཡང་། བཀྲ་
ཤིས་ཆོས་ལུང་དུ་གཙུག་ལག་ཁང་ཀ་ཆེན་བཅོ་བརྒྱད་ཀྱི་ས། རྟེན་གཙོར་སྨན་
འདམ་ལས་བྱམས་ཆེན་ཁྲུ་བཞི་བཅུ་པ་ལ་གསེར་འབྱམས་གསོལ་བྱས་པ།
འཇམ་དབྱངས་དང་སྤྱན་རས་གཟིགས་ཀྱི་ལྡེམ་སྐུ་དང་བཅས་པ། འདི་ཡི་
རབ་གནས་སྐབས་བྱམས་པས་ཞལ་དངོས་སུ་གཟིགས། ཉི་ཟླ་ཐང་དུ་གཙུག་
ལག་ཁང་ཀ་ཆེན་ཉི་ཤུའི་ས། རྟེན་གཙོ་བྱམས་པའི་གསེར་སྐུ་ཞལ་མཐོ་བཞི་
པ་ཞིག་བཞེངས་པའི་སྐུ་རྒྱུ་ལ་ཟངས་དོས་དྲུག་ཅུ་དང་། སྐུ་གསེར་ཞོ་བཞི་
བརྒྱ་དང་ལྔ་བཅུ། ཡོན་སྐུ་གསེར་གང་ཞུས་ཀྱི་ལོག་པོ་ལ་ཕྱེད་གསེར་རྐྱང་
དང་ ཕྱེད་ལ་ཟངས་ དོས་ཉི་ཤུ། རྟ་བཟང་ པོ་བཞི། དྲེའུ་བདུན། གླ་རྩི་ཉིས་
བརྒྱ་༑ གཡུ་དང་ཇ་དར་སོགས་ཁྱོན་དྲིལ་ན་གསེར་ཞོ་སྟོང་དང་ཕྱེད་བཞི་བརྒྱ།
བྱེ་ཐང་ཉི་མ་གླིང་དུ་གཙུག་ལག་ ཁང་ཀ་ཆེན་ཉི་ཤུའི་ས། རྟེན་གཙོ་རྡོ་རྗེ་
འཆང་ལ་བླ་མ་བརྒྱུད་རིམ་གྱིས་བསྐོར་བ། འཕྲང་ཁ་གདོང་དུ་གཙུག་ལག་
ཁང་ཀ་གཉིས་མ། ནང་རྟེན་ལ་ཐུབ་དབང་གསེར་སྐུ་ཇོ་ཚད་མ། ཐང་གྲ་བྱང་
ཆུབ་གླིང་དུ་གཙུག་ལག་ཁང་ཀ་བ་ཉི་ཤུའི་ས། རྟེན་གཙོ་ཟངས་གསེར་ལས་
བྱམས་པའི་སྐུ་རྒྱབ་མཐོ་ཉེར་གཉིས་པ་ཞིག་ལ། སྐུ་རྒྱུ་ཟངས་དོས་ཉེར་དགུ།
- 287-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྐུ་གསེར་ཞོ་ཉིས་བརྒྱ་དང་བརྒྱད། ཡོན་དེའི་ལོག་པོ། ཕྱེད་གསེར་ཕྱེད་ཇ་
དང་གླ་རྩི་རྟ་དྲིལ་སོགས་དྲིལ་བས་གསེར་ཞོ་དྲུག་བརྒྱ་དང་ཉེར་བཞི། འཁོར་
གྲུབ་ཆེན་བརྒྱད་ཅུ་དང་གནས་བརྟན་བཅུ་དྲུག་མདའ་ཚད་མ་སྨན་འདམ་ལས་
གྲུབ་པ། ཟླ་བ་ཐང་དུ་གཙུག་ལག་ ཁང་ ཀ་ཆེན་བཞི་བཅུའི་ས། རྟེན་གཙོ་
ཟངས་གསེར་ལས་བྱམས་པ་སྤྲུལ་སྐུ་རྒྱབ་མཐོ་ཉེར་གཉིས་པ་ཞིག་ལ་སྐུ་རྒྱུ་
ཟངས་དོས་ཉེར་བརྒྱད། སྐུ་གསེར་ཞོ་ཉིས་བརྒྱ །ཡོན་དེའི་ལོག་པོ། གསེར་
ཟངས་ཕྱེད་མ་ཀུན་དྲིལ་བས་གསེར་ཞོ་དྲུག་བརྒྱ། འཁོར་སྨན་འདམ་ལས་
རིགས་ལྔ་སྐུ་ཚད་ཤིན་ཏུ་ཆེ་བ། སྒོ་དྲུང་དུ་ཊཀ་ཤད་ཡབ་ཡུམ་མི་ཚད་རེ།
ཁྱམས་ཀྱི་ལོགས་རིས་ལ་བཀའ་བརྒྱུད་ཀུན་འདུས་ཀྱི་བླ་མ་བརྒྱུད་རིམ། དེ་
མོ་བློ་གསལ་གླིང་དུ་གཙུག་ལག་ཁང་ཀ་ཆེན་བཞི་བཅུའི་ས། རྟེན་གཙོ་ཟངས་
གསེར་ལས་བྱམས་ཆེན་ཞལ་མཐོ་དྲུག་པ། དེའི་སྐུ་རྒྱུ་ཟངས་དོས་དགུ་བཅུ་རྩ་
གཅིག ༑སྐུ་ གསེར་ ཞོ་ བརྒྱད་ བརྒྱ་ དང་ བཅུ། ཡོན་ དེའི་ ལོགས་ པོ། ཕྱེད་
གསེར་ རྐྱང་། ཕྱེད་ ལ་ རྟ་ བརྒྱད། དྲེའུ་ ཉི་ ཤུ་ རྩ་ གཉིས། གླ་ རྩི་ དྲུག་ བརྒྱ།
དངུལ་ཆུ་ར་རྐྱལ་གཅིག །ཟངས་དོས་བཅོ་བརྒྱད། ཁྲབ་དང་ཇ་དར་གཡུ་ལ་
སོགས་ པ་ ཀུན་དྲིལ་བས། གསེར་ཞོ་ཉིས་སྟོང་བརྒྱད་བརྒྱ་སུམ་ཅུ། སྨན་
འདམ་ལས་ཕྱག་རྡོར་དང་སྤྱན་རས་གཟིགས་ཀྱི་ལྡེམ་དང་བཅས་པ། དགའ་
ལྡན་དུ་གཙུག་ལག་ཁང་ཀ་ཆེན་བཅུ་དྲུག་གི་ས། ལོགས་བྲིས་ལ་སྒྲུབ་ཐབས་
རྒྱ་མཚོའི་སྔགས་སྐུ་ཚང་བ། སྨན་བླ་ལྷ་ཁང་དང་བཅས་པ། རྙིང་པ་ཉམས་
གསོ་ལ། བུ་ཆུ་གསེར་གྱི་ལྷ་ཁང་། སེང་གོང་གནས་གསར། ལྟ་བ་གནས་
- 288 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གསར་སོགས་སོ།། ་་་་་་་་་་་་་་་་་་་་་་་་་་་་
གསུང་རྟེན་སྐོར་ལ། དེ་སྐབས་དབུས་གཙང་དུ་གསུང་པར་གང་བཞུགས་
ཐམས་ཅད་པར་བཏབ་པ་དང་། བཀའ་འགྱུར་བསྟན་འགྱུར་གཉིས་བཞེངས་
པའི་བཀའ་འགྱུར་ཐང་ གྲ་དང་། བསྟན་འགྱུར་དེ་མོ་ལར་བཞུགས་ཤིང་།
གང་བཞུགས་ཐམས་ཅད་དུ་སྐུ་གསུང་ཐུགས་རྟེན་བཞེངས་པའི་སྲོལ་ཤིན་ཏུ་
དར་བར་མཛད་དོ།། ཁ་བ་བབས་
1:|: གསུང་ལས་སྐྱེས་པའི་སློབ་མ་ཡང་དགུང་སྔོན་དབྱིངས་སུ་རྒྱུ་སྐར་བཀྲ་
བའམ༑ ས་གཞིར་རྐང་འཐུང་འཁྲིགས་པ་ལྟ་བུ་གྲངས་ལས་འདས་པ་བྱོན་པ་
མཐའ་དག་བརྗོད་པར་མི་ནུས་པས་གྲགས་ཆེ་བ་རྣམས་སྨོས་ན། ཆོས་འབྲེལ་
གསན་པ་དྲུང་པ་འཇམ་དབྱངས་ གཞོན་ནུ་དང་། དྲུང་ སངས་རྒྱས་ དཔལ་
གཉིས༑ ཐུགས་སྲས་འགྲན་ཟླ་མེད་པའི་རྒྱལ་ཚབ་དེ་མོ་སྐུ་ཕྲེང་དང་པོ་དྲུང་
དཀོན་མཆོག་འབྱུང་གནས། ཞི་བ་ལྷ་སྐུ་ཕྲེང་དང་པོ་དཔལ་ལྡན་མཆོག་གྲུབ།
ལྕགས་ར་སྤྲུལ་སྐུའི་སྐུ་ཕྲེང་དང་པོ་དབོན་དྲུང་ སངས་རྒྱས་དཔལ་འབྱོར།
གྲུབ་ཐོབ་ ངག་ དབང་ དཔལ་ མཆོག །དགེ་ བཤེས་ དགེ་ལེགས་རྣམས་ནི་
བསྟན་པ་ཕྱོགས་མཐར་སྤེལ་བའི་འཕྲིན་ལས་ཀྱི་བྱེད་པོ་དང་། བྱ་བ་ལས་ཀྱི་
འཁོར་ལོའི་མཛད་རྗེས་ཅན་ཡིན། །
གཞན་ཡང་དགེ་བའི་བཤེས་གཉེན་གྲྭ་ཆུང་ཡོན་ཏན་རྒྱ་མཚོ། དྲུང་གྲུབ་
ཆེན་པ། དྲུང་གཙང་པ། བླ་མ་ཉི་མ་རྒྱལ་མཚན། དྲུང་པ་ཆོས་བཟང་ཉི་མ། །
ཧང་རི་དཀའ་བཅུ་ཆོས་དཔལ་བཟང་པོ། བླ་མ་རྡོ་རྗེ་རིན་ཆེན། བླ་མ་རིག་
- 289 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འཛིན༑ བླ་མ་དཀོན་མཆོག་སེངྒེ། བླ་མ་བྱང་ཆུབ་སྙིང་པོ། བླ་མ་འོད་ཟེར་
བཟང་པོ། བླ་མ་ཤཱཀྱ་རབ་བརྟན་རྣམས་ནི་སྒྲུབ་སྡེ་འཛིན་པའི་བླ་མ་རྣམས་
ཡིན་ལ། སློབ་དཔོན་དགེ་འདུན་འཕེལ། སློབ་དཔོན་ དཀོན་མཆོག་འབྱུང་
གནས༑ སློབ་ དཔོན་ དཔལ་ མཆོག །སློབ་ དཔོན་ ཆོས་ ཀྱི་ གྲགས་ པ། སློབ་
དཔོན་ནམ་མཁའ་དཔལ། དཀའ་བཅུ་རིན་ཆེན་གསལ། སློབ་དཔོན་བཟོད་
པ་ བ། སློབ་ དཔོན་ཞི་བ་ ལྷ་ ཆུང་བ། སློབ་དཔོན་ཀུན་ཏུ་བཟང་པོ། སློབ་
དཔོན་སྨན་བླ་བ། དཀའ་བཅུ་ཡོན་ཏན་འོད། མཁན་ཆེན་ཟླ་བ་བཟང་པོ།
སློབ་དཔོན་ཟླ་བ་བྱང་ཆུབ། སློབ་དཔོན་མགོན་རྒྱལ་བ་རྣམས་ནི་མདོ་སྔགས་
ཀྱི་ཆོས་སྡེ་འཛིན་པའི་སློབ་དཔོན་རྣམས་ཡིན། བླ་མ་བསྟན་པ་ཉི་མ། བླ་མ་
ཤེས་རབ་ལེགས་བཟང་། བླ་མ་སྒྲིབ་པ་རྣམ་སེལ། བླ་མ་འཕགས་མཆོག་
བཤེས་གཉེན། བླ་མ་བསམ་གཏན་པ། གནས་བརྟན་ཉི་མ་འོད་ཟེར། གནས་
བརྟན་ཀུན་དགའ་རྒྱལ་མཚན་རྣམས་ནི་དགོན་པ་སོ་སོའི་བདག་རྐྱེན་མཛད་
པའི་བླ་མ་རྣམས་ཡིན་ནོ།།
: :
གཞན་ཡང་དགེ་བཤེས་འོད་ཟེར་དཔལ་དང་། ཟླ་བའི་འོད་ཟེར་སོགས་
དགེ་བའི་བཤེས་གཉེན་བསམ་གྱིས་མི་ཁྱབ་པ་བྱོན་མོད་ཀྱང་བྲི་བར་མ་ལང་
སྡེ་གཞན་གྱི་དགེ་བའི་བཤེས་གཉེན་ཆེན་པོ་འདིའི་ཞལ་སློབ་དུ་གྱུར་པ་
ནི༑ སྒམ་པོ་ཆོས་རྗེ། ར་ལུང་ཆོས་རྗེ། རྟ་ན་ཆོས་རྗེ། རྒྱ་སྟོན་ཆོས་རྗེ་བྱང་
ཆུབ་རིན་ཆེན། ཟླ་དགོན་ ཆོས་ རྗེ། དཔལ་ འབར་ཆོས་ རྗེ། རྫི་ ཐོ་ཆོས་ རྗེ།
-290 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཀོང་ཤར་ཆོས་རྗེ། གསང་ཕུ་ཆོས་རྗེ་ལེགས་པ་ཆོས་འབྱོར། སྤང་རི་སྒང་པ་
ཆོས་ རྗེ་ ཀུན་ དགའ་ ལྷུན་གྲུབ། རབ་འབྱམས་ པ་ དབང་ ཕྱུག་ གྲུབ་ པ། ལྕི་
འབར་ དཀའ་ བཅུ་ པ། ལྕམ་ མདའ་ དཀའ་བཅུ། སྤྱན་སྔ་ དབང་ ཁྲི། བཤེས་
གཉེན་ཀུན་དགའ་སེངྒེ། གྱང་ཐོ་ཁུ་དབོན། ཇོ་གདན་ཁུ་དབོན་སོགས་མགོན་
པོ་འདི་ཡི་གསུང་གི་བདུད་རྩི་ངོམས་པར་འཐུང་ནས་རང་གཞན་གྱི་དོན་རྒྱ་
ཆེན་པོ་མཛད་པ་ནི་གྲངས་མེད་དོ།། དང་
གཞན་ཡང་མི་མ་ཡིན་རྣམས་ཀྱི་དོན་མཛད་པ་ནི། གཉན་ཆེན་འབྲི་ལྷ།
རྗོད་ཀྱི་འབོང་ཆུར་ཐོད་ནག །ནགས་ཤོད་ཀྱི་རྒྱལ་པོ་མེ་ལོང་གདོང་། ཁྱུང་ཏོ་
དགེ་བསྙེན། ཚ་བ་རོང་གི་མཚོ་གྲི་གུག་གི་མཚོ་བདག་སོགས་མི་མ་ཡིན་
གདུག་པ་ཅན་རྣམས་དམ་ལ་བཏགས་ཤིང་། དེ་དག་སོ་སོས་སྲོག་སྙིང་ཕུལ་
ནས་བསྟན་པ་སྲུང་བར་དམ་བཅས་སོ།། ། །
དེ་ལྟར་རྗེ་འདིའི་གསུང་ལས་སྐྱེས་པའི་མཁས་ཤིང་གྲུབ་པ་བརྙེས་པའི་
སློབ་མ་ཡང་སློབ་དང་བཅས་པ་གྲངས་མེད་པ་བྱོན་པ་རྣམས་ཀྱིས་འགྲོ་བའི་
བདེ་སྐྱིད་ཀྱི་དཔལ་ཡོན་ཟད་མི་ཤེས་པ་བསྐྲུན་ཅིང་། རྒྱལ་བའི་བསྟན་པ་སྤྱི་
དང་ཁྱད་པར་བློ་བཟང་རྒྱལ་བ་གཉིས་པའི་བསྟན་པ་དྲི་མ་མེད་པ་དང་། དེ་
འཛིན་ཀྱི་སྐྱེས་བུ་དགེ་འདུན་གྱི་སྡེ་དང་བཅས་པས་མདོ་སྟོད་ནོར་འཛིན་གྱི་
ཁྱོན་འདི་ཀུན་ནས་གང་བར་མཛད་པས་རང་ཅག་རྣམས་ལ་བཀའ་དྲིན་གྱི་
ཕུང་པོ་ཤིན་ཏུ་ཆེ་བ་ལགས་སོ།། |
- 291 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྨྲས་པ། མདོ་ཁམས་ཕྱོགས་ཀྱི་དབྱིག་གི་བློ་གྲོས་མར།། མ་གོང་
ཀུན་ནས་དཀྲིགས་པའི་མངའ་འབངས་འགྲོ་རྣམས་ཀྱི།
བདེ་སྐྱིད་ཁྱོད་མཐུ་ཁོ་ནས་སྤེལ་བ་ནི།། ས་ག་བ་ཏེ།
ལེག་བྲིས་དཔལ་ཡོན་ས་ལ་འཕོས་དང་མཚུངས།།
ਨਾਲ ਅਸਲ ਸਪਨ ਮਨ ਦੀ ਸੰਭਾਲ
ཁྱོད་ཀྱིས་སྨྲ་བ་འགྲན་བྲལ་མང་།། ད་ལྟ་བ་
ཟུར་ཕུད་རྒྱན་དུ་བླང་བྱས་ནས།།
དེ་ལ་རྙེད་དཀའ་གདམས་པའི་སྙིང་པོའི་བཅུད།། མཚོ་
1:| མ་ལུས་གསོལ་བའི་དགའ་སྟོན་མྱང་།། དེ 7)
དམ་པའི་ཞལ་གྱི་པདྨ་ལས།།
ཟ གས་པའི་ལེགས་བཤད་སྦྲང་རྩིའི་བཅུད།།
མ་ལུས་འཐུང་བས་སྟོབས་རྒྱས་པས། ། 21 བྱ་་
སྲེད་མེད་བུ་ལ་ཞུམ་པ་སྟེར།།
ਮਖਬਰ 12 ਸਮਾਨਾ ॥
ད་རིས་མེད་ཆོས་ཀྱི་ཚོང་ཁང་ལ།། ་ ་ ་ ་ ་ ་
བཟོ་མེད་དཀའ་ཐུབ་རིན་མཇལ་ཏེ།། །
འཛད་མེད་དམ་ཆོས་ཚོང་ཟོང་གིས།། ་
ཁྱེད་ཐུགས་བང་མཛོད་དགེ་བར་འགེངས།།
- 292 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པ་
།
བླ་མེད་ཡོན་ཏན་བྱེད་པོ་ཡི།།
ཐུབ་བསྟན་སྲིད་ལ་དབང་བསྐུར་བས།།
ཕྱོགས་འདིའི་འགྲོ་རྣམས་ཁྱོད་ལ་ནི།།
རེ་བ་ལྷུན་པོའི་སྤོ་ལས་མཐོ།།
འགྲོ་མང་དད་པའི་འཕྲོག་བྱེད་ཀྱིས།།
བཏེགས་པའི་ཁྲི་ལ་ཁྱོད་གཤེགས་ཚེ།།
ལེགས་པར་འདོམས་པའི་དགའ་སྟོན་གྱིས།།
ཞིང་འདི་འོག་མིན་གཉིས་པར་བསྒྲུབས།། །
།
། ཁྱོད་ཀྱིས་འགྲོ་མང་ཞི་བའི་སྒོར།།
དེ་ལ་འདྲེན་པའི་རང་གི་རྣམ་ཐར་གྱི།
ཆ་ཤས་རེ་ཡི་བཀའ་དྲིན་ལྕིད།།
རི་ཡི་ཕུར་བུས་ཐེག་ནུས་མིན།།
པའི
།
ཁྱོད་ཀྱི་འཕྲིན་ལས་ཆ་ཤས་རེའི།
བྱེད་པ་སྙིང་ལ་བཀོད་ཙམ་གྱིས།།
འདྲེན་བྱེད་ཁྲོན་པའི་རྫིང་བུ་ལས།།
སྔོན་མེད་ཆུ་ཡི་དྲ་བ་འཕྱངས།
།
ན་
།
- 293 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེང་ནས་སྲིད་པའི་ཕྱི་མཐའ་བར།།
འགྲོ་བ་འདྲེན་ལ་མི་ངལ་བར།། །
འདྲེན་པ་ཁྱོད་ཀྱི་རྣམ་ཐར་ཀུན།། །།
རང་ལ་རྒྱན་གྱི་མཆོག་ཏུ་སྨོན།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །རྒྱལ་བ་འཕགས་པ་
ལྷའི་རྣམ་པར་ཐར་པ་བཤད་ཟིན་ཏོ།།
ਉਲਝ ਸਮਾਨ ਆਸਨ ਸੰਤ ਸਮੀ
འཕགས་པ་ལྷ་སྐུ་ཕྲེང་གཉིས་པ་འཕགས་པ་སངས་རྒྱས།
ཆོས་སྐུའི་མཁའ་ལས་བཞེངས་པའི་གཟུགས་ཀྱི་སྐུ།།
ཕན་བདེའི་པད་ཚལ་སྐྱོང་བའི་ཉིན་བྱེད་དབང༌
།།
འཕྲིན་ལས་ཟེར་གྱིས་རྨོངས་མུན་སེལ་བའི་མགོན།།
དྲིན་ཅན་བླ་མ་སྙིང་གི་ཟེའུ་འབྲུར་བསྟེན།།
རྒྱལ་བ་འཕགས་པ་ལྷའི་སྐུ་ཕྲེང་གཉིས་པ་འཕགས་པ་སངས་རྒྱས་ཀྱི་
རྣམ་པར་ཐར་པ་ནི། འདི་ཡི་ཡབ་ནི། ལོ་ཙཱ་བ་སྐ་བ་དཔལ་བརྩེགས་ཀྱི་
གདུང་རིགས་འཕན་པོའི་ཡུལ་ནས་ཀོང་པོར་ཕེབས་པ་སྟོན་པ་ཆོས་དབང་
བཟང་པོའི་དཔོན་རྒྱུད་ རིམ་པར་བྱོན་པ་ལས། བྱང་སེམས་ཆོས་ཉིད་རང་
གྲོལ་ཞེས་བྱ་བའི་སྲས་ཤཱཀྱ་བཟང་དང༌། དེའི་ཟུར་སྲས་དྲུང་བུདྡྷ་ཤྲཱི་ཞེས་པ་
- 294-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
རྗེ་གོང་མའི་བླ་སློབ་གཉིས་ཀར་གྱུར་པ་དེའི་སྲས་རྣལ་འབྱོར་གྱི་དབང་ཕྱུག་
སངས་རྒྱས་བཀྲ་ཤིས་ཞེས་བྱ་བ་དེ་ཡིན་ནོ།། གང་བ་
བཏབ། དེ་ཡང་ཁྲོ་ཕུ་ལོ་ཙཱ་བའི་སྐྱེ་བར་ཡོངས་སུ་གྲགས་ལ། ཁོང་གིས་ཡབ་
བུདྡྷ་ཤྲཱི་ལས་ཟབ་ཆོས་རྣམས་བུམ་པ་གང་བྱོའི་ཚུལ་དུ་གསན་ནས་ཉམས་
བཞེས་མཛད་པས་མཁས་གྲུབ་ཆེན་པོར་གྱུར་ཅིང་། ཞལ་སྔ་རིན་པོ་ཆེ་འདི་
ཡིས་བཀའ་ལུང་ལ་བརྟེན་ནས་ཕན་བདེའི་དགོན་པ་བཏབ་སྟེ་ཐུབ་ཆེན་
ཁམས་གསུམ་འཇིགས་སྐྱོབ་ཅེས་ལྷ་ཆེན་བཞེངས་པ་སོགས་བསྟན་འགྲོའི་
མཛད་རླབས་ཆེ་ཞིང་། དགུང་ལོ་དོན་གསུམ་པར་སྐུ་གཤེགས་ནས། སྐུ་སྐྱེ་
རིམ་བྱོན་རྣམས་ཀྱང་མཁས་གྲུབ་བཟང་པོ་བྱུང་བ་དང་། སྐུ་སྐྱེ་བཞི་པ་ཡབ་
རྗེ་སྐུ་སྐྱེ་ཞེས་སེར་སྨད་དུ་སློབ་གཉེར་མཛད་ནས་བཞུགས་ཞེས་དཀོན་རྡོར་
བློ་བཟང་དབང་ཕྱུག་གི་གསུང་ལས་བྱུང་ངོ་། ་་ །
འདི་ཡི་གདུང་རྒྱུད་སྔ་རྗེས་ཀུན་ལ་ཡང་མཁས་གྲུབ་ཀྱི་དམ་པ་མང་པོ་
བྱོན་པས། རིགས་རུས་ཕུན་སུམ་ཚོགས་པའི་ལོ་རྒྱུས་རྒྱས་པར་ཞལ་སྔ་ཆོས་
འབྱུང་དུ་གསལ་ཞིང་། འདིར་ཡི་གེ་མང་བས་མ་བྲིས་སོ།། ད་ལོ་
ག ཡུམ་ནི་ཡེ་ཤེས་མཁའ་འགྲོའི་མཚན་རྟགས་དུ་མ་དང་ལྡན་པ་ཆོས་
ལྡན་སྒྲོལ་མ་ཞེས་བྱ་བ་ཡིན་ལ། སྐུ་འཁྲུངས་པའི་དུས་ནི། སྐུ་གོང་མ་ཞིང་
ཕེབས་ནས་ལོ་ཉི་ཤུ་སོང་བ། རབ་བྱུང་དགུ་པའི་མེ་ཡོས་ལོར་ཡབ་རང་ཉིད་
དགུང་ལོ་ཉི་ཤུའི་དུས་སུ། དྲུང་རིན་པོ་ཆེ་ཞིང་གཤེགས་པའི་དགོངས་རྫོགས་
སུ་ལྷ་ ཁང་དང༌། གསེར་ གདུང་བཞེངས་ པའི་ རབ་ གནས་ ཀྱི་ དགའ་ སྟོན་
- 295 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཛད་པ་དང་དུས་མཉམ་པར་ཆོས་ཁང་རྩ་བ་ཞེས་པའི་གནས་སུ་སྐུ་འཁྲུངས།
དེ་ནས་བཟུང་སྟེ་བར་ཆད་ཀྱི་མཚན་མ་རྣམས་ཀྱང་ཞི་ཞིང་། ཕྱོགས་གང་ཐད་
ནས་མཐུན་རྐྱེན་ཐམས་ཅད་ཡར་ངོའི་ཟླ་བ་ལྟར་འཕེལ། ཆོས་དང་འཇིག་
རྟེན་གང་ཐད་ནས་རང་ཚོ་ཟིན་པ། ཀུན་དང་མི་མཐུན་པ་མེད་པ། རང་སྐྱིད་
ཅིང་གཞན་གྱིས་སྨོན་པ་བྱེད་པ་འདི་བྱུང་བ་ཡིན་ནོ། །ཞེས་ཡབ་ཉིད་ཀྱིས་
གསུངས་སོ།།
| ད། ད ་ ་ 15)
དེ་ཡང་རྗེ་འདི་ཉིད་འཁྲུངས་མ་ཐག་ནས་འཕགས་པ་ལྷའི་སྐུ་སྐྱེ་ཡིན་
ཞེས་ཀུན་གྱིས་མཐུན་པར་གླེང་ཞིང་། ཡུམ་གྱི་མནལ་ལྟས་དང༌། སྒོམ་ཆེན་
རྣམས་ཀྱི་ཉམས་སྣང་དང་། མོ་མ་རྣམས་ཀྱང་ཁ་མཐུན་པ་བྱུང་བ་དང་། ལྷག་
པར་དུ་གསུང་འབྱོན་ཤེས་ཙམ་ན། འཕགས་པ་ལྷ་ཡིན་ཞེས་སྐྱེ་བ་དྲན་པའི་
གསུང་བྱུང་ཡང་། སྐུ་གོང་མ་ཞིང་ཕེབས་ཁར་སྐུ་སྐྱེ་འབྱོན་ཕྱོགས་སྐོར་ཞུས་
པར༑ ཁྱོད་ཚོས་ང་བཙལ་ན་བུབ་ཡོང་། ངས་ཁྱོད་ཚོ་བཙལ་བ་ཞིག་དགོས་པ་
ཡིན༑ ཞེས་གསུངས་ནན་དམ་པོས་བསྒགས་པས། ཕར་སྐུ་སྐྱེ་འཚོལ་བའི་
རྩོམ་པ་སུས་ཀྱང་མ་བྱས་པས་དགུང་ལོ་བཅུ་དགུའི་བར་ཡབ་ཀྱི་དྲུང་ནས་
བཀའ་ལུང་མན་ངག་མང་དུ་གསན། གྱང་ཐོ་སྤྲུལ་སྐུ་ལ་གཙུག་ཕུད་ཕུལ་ཞིང་
དགེ་བསྙེན་གྱི་སྡོམ་པ་བཞེས། མཚན་ལྷ་རི་སངས་རྒྱས་ཞེས་གསོལ། དེ་རྗེས་
འདི་ལ་འཁོར་ལོ་བདེ་མཆོག་དྲིལ་བུ་ལུགས་དང་། ནག་པོ་ལུགས་ཀྱི་དབང་
དང་༑ བཀའ་གདམས་བེའུ་བུམ་དམར་པོ་ལ་སོགས་པ་དང་། སྨན་བླའི་རྗེས་
གནང་རྣམས་གསན། དྲུང་བསོད་ནམས་རྒྱ་མཚོ་ལས་ཡབ་དང་ལྷན་དུ་མཏུམ་
- 296 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མོའི་ཁྲིད་དང་། ཆོས་དྲུག་དང༌། མཁའ་འགྲོའི་གསང་ལམ་ཚེ་སྒྲུབ་སོགས་
གསན༑ རྩེ་ལྷ་སྒང་དུ་སྒམ་པོ་མཁན་ཆེན་ཤཱཀྱ་བཟང་པོའི་དྲུང་དུ་ཚིགས་སྔ་
མ་དགེ་ཚུལ་གྱི་སྡོམ་པ་བཞེས། མཚན་འཕགས་པ་སངས་རྒྱས་སུ་གསོལ་ལ།
དེར་ཀརྨ་པ་རང་བྱུང་རྡོ་རྗེའི་བཀའ་འབུམ་དང་། ནང་བརྟག་རྒྱུད་གསུམ་ནག་
རྒྱ་ཕག་གསུམ་དང་། ཀརྨའི་གསང་འདུས་དང་། ཀུན་རིག་སོགས་དང་། བེར་
ནག་གི་རྗེས་གནང་བཅས་གསན། དེ་ནས་ཀརྨ་པ་མི་བསྐྱོད་རྡོ་རྗེ་ཁམས་
ཕྱོགས་ ནས་ ཀོང་ པོར་ ཕེབས་ པར། ཕག་ མོ་ དང་། ཕྱག་ ཆེན་ རྒྱ་ གཞུང་།
དྭགས་པོའི་བཀའ་འབུམ་སོགས་གསན། དེ་དུས་དམར་བཤལ་གྱི་སྙན་གཞི་
ཚབས་ཆེར་བྱུང་བར། དཔལ་མགོན་གྱིས་ལུང་བསྟན་པ་ལྟར། མཆོད་ཁང་
རྩེར་འཕྲལ་ཕེབས་གནང་བས་སྙན་གཞི་དྭངས། སྐུ་མཚམས་མང་དུ་བཞུགས་
པའི་སྐབས་སུ་དཔལ་མགོན་ཞལ་བཞི་པ་དང༌། རྒྱལ་ཆེན་རྣམ་ཐོས་སྲས་
རྣམས་བྱོན་ནས་ཕྱོགས་མེད་དུ་བསྟན་འགྲོའི་དོན་མཛད་པར་ལུང་བསྟན།
དཀའ་བཅུ་ཀུན་དགའི་དྲུང་ནས་ཡིག་བྲིས་དང་། སྤྱོད་འཇུག་གི་བཤད་པ་
དང་། བཤེས་ སྤྲིངས། མཛོད་ དང༌། འཇུག་ འགྲེལ་ ལ་ སོགས་ པ་ མང་ དུ་
གསན༑ གོང་མའི་དགོན་པ་ཞིག་ནང་ཕེབས་འདུན་ནར་མར་བྱུང་ཡང་ཡབ་
ཡུམ་ལ་ཞུ་སྟབས་མ་བདེ་བས་ཐེངས་གསུམ་ལ་བྲོས་ཕེབས་མཛད་ཀྱང་རྗེས་
བསྙེགས་ཀྱིས་ཟིན། དེ་ཡང་ཐེངས་གཅིག་ལ་ཆོས་ཁང་རྩ་བའི་ཆུ་རོང་གི་བྲག་
འགྲམ་དུ་གབ་བཞུགས་མཛད་པར་བྲག་ལ་སྐུ་ལུས་ཆ་ཚང་གི་རྗེས་གསལ་
པོར་དོད། ཡང་ལན་གཅིག་དེ་མོ་ལར་བྱོན་རྩིས་ཀྱིས་ཕེབས་ཀྱང་རྗེས་ཟིན།
- 297 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཡང་ལན་གཅིག་བཀྲ་ཤིས་ཆོས་ལུང་དུ་ཕེབས་སྐབས། ཕན་བདེའི་དགོན་
མལ་འདིར་སྔོན་རྗེ་གོང་མའི་བཞུགས་ཁྲི་ཞིག་ཡོད་པ་སྐུ་ངལ་བསྟེན་པར་ཅུང་
མནལ་བའི་གཟིམ་ལམ་དུ། འདིར་ཁྱོད་ཀྱིས་དགོན་པ་ཐོབ། མིང་ལ་བཀྲ་
ཤིས་ཕན་བདེ་ཐོགས། འཇིགས་སྐྱོབ་འོང་ཞེས་ལུང་བསྟན་པ་བྱུང་། དེ་ནས་
ཡར་ ཙམ་ ཕེབས་ པར་ རྗེས་ ཟིན་ བྱུང་། ཡབ་ ཀྱིས་ སྐུ་མཚམས་ དམ་ པོར་
བཞུགས་ བསྐུལ་ གནང་བར་ བ རྟེན། ཐུགས་དམ་ཉམས་བཞེས་ཆིག་དྲིལ་
མཛད་པའི་སྐབས། རྗེ་བཙུན་རས་ཆུང་བ་མཇལ་ནས་ཚེ་དབང་གི་གདམས་
པ་གནང་། ཕྱག་ན་རྡོ་ རྗེའི་ ཞལ་གཟིགས་མི་ནག་པོ་ཆེན་པོ་གཅིག་གིས་
མགོན་པོའི་བསྟོད་པ་རྔམས་པ་སྒྲ་སྒྲོག་མ་རྫོགས་པར་བཏོན་ཅིང་གར་མཛད་
པ་ཞིག་གཟིགས་པས། དེ་མ་ཐག་བསྟོད་པ་ཐུགས་ལ་ཟིན་པ་བྱུང་། དགུང་ལོ་
བཅུ་དགུའི་སྐབས་ཀོང་བཙུན་དེ་མོས་དེ་མོ་ལར་བྱོན་པ་བསྐུལ་མ་ཡང་ཡང་
བྱུང་བ་བཞིན་ཕེབས་འདུན་ཆེ་བར་བྱུང་བས། དེ་མོ་རིན་པོ་ཆེ་ཐང་གྲར་
བཞུགས་པར་སྐོག་ཏུ་ཕེབ་བསུ་དུས་འཛོམས་བསྒྲིགས། ནམ་གུང་དུ་རི་ཁྲོད་
དུ་དབོན་འཇམ་དཔལ་སར་བྱོན་པའི་ལམ་སྣ་བཀའ་སྲུང་གཟའ་དེས་བྱེད་
པར་སྣང་གསུངས། ཐང་གྲ་ནས་ཤར་རྒྱག་དེ་མོ་ལར་ཆོས་གྲྭ་བློ་གསལ་གླིང་
དུ་ཕེབས་པར་ཀུན་གྱིས་གུས་མཆོད་གཟབ་རྒྱས་དང་ཡོངས་སུ་གྲགས་པའི་
ཁྲི་གསོལ་བསྙེན་བཀུར་རྒྱ་ཆེར་བྱས། དེ་ནས་དགའ་ལྡན་དུ་ཕེབས་ནས།
སློབ་དཔོན་ནམ་མཁའ་དཔལ་གྱིས་མཁན་པོ་དང་། དེ་མོ་སློབ་དཔོན་བསོད་
ནམས་རྒྱལ་མཚན་གྱིས་ལས་ཀྱི་སློབ་དཔོན། སློབ་དཔོན་ལྷ་དབང་དཔལ་
- 298 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
འབྱོར་གྱིས་གསང་སྟོན་མཛད་ཅིང་། དད་པའི་དགེ་འདུན་གྱི་དབུས་སུ་བསྙེན་
པར་རྫོགས་པའི་དངོས་པོ་ཡང་དག་པར་བཞེས་ཏེ་ཚུལ་ཁྲིམས་རྣམ་པར་དག་
པས་ ཐུགས་ ཀྱི་ཡོལ་གོར་ཡོངས་སུ་གཏམས་པར་གྱུར། དེའི་ཚེ་ལྷ་རྣམས་
ཀྱིས་ཤིས་པ་བརྗོད་པའི་མེ་ཏོག་གི་ཆར་དངོས་སུ་ཕབས་སོ། །དེའི་དུས་སུ།
འཕགས་པའི་དགོངས་པ་མཁའ་ལྟར་ཡངས་པ་ལས། །ཞེས་སོགས་ཀྱི་བསྟོད་
པ་མཛད་པ་ན། འདི་ང་ལ་མི་འོས། ཁྱེད་རང་ལ་འོས་པས་ཕར་ཕུལ་བ་ཡིན་
གསུངས་པ་དེ། དེ་མོ་ལ་ཆོས་སྡེར་བཙུགས། མཁན་པོ་ནམ་མཁའ་དཔལ་
ལས་བདེ་མཆོག་སྙན་བརྒྱུད་ཀྱི་དབང་ལུང་མན་ངག་རྣམས་དང་། ཞལ་སྔ་
བཀའ་ འབུམ། གྲུབ་ སྙིང་ སོགས་ ཆོས་ མང་ དུ་ གསན། སློབ་ དཔོན་བསོད་
ནམས་རྒྱལ་མཚན་གྱི་དྲུང་ནས་ འདུལ་བའི་བསླབ་བྱ། ལམ་ རིམ། འཇམ་
དབྱངས་ཆོས་ སྐོར། མགོན་པོའི་རྗེས་གནང་བཅུ་གསུམ་སོགས་གསན། རྗེ་
རང་གི་གསུང་ལས། རྗེ་ལྷག་པའི་ལྷ་ཡིས་ལུང་བསྟན་ནས། །ལོ་བཅུ་དགུའི་
ལོ་ལ་གཉིད་སད་ལྟར། །ཤར་དེ་མོ་ལ་རྩར་བྲོས་ནས་ཕྱིན། །སླར་དགའ་ལྡན་
མཁན་པོ་ནམ་མཁའི་དྲུང་། །ལོ་དེ་ཉིད་ཐོག་ཏུ་བསྙེན་པར་རྫོགས། །ལོ་ཉེར་
གཅིག་ཐོག་ནས་སྒར་འགོ་བཟུང་། །མ་འགྲོ་ལ་སྨོན་ལམ་འདེབས་པ་ཡི། །
ཡིད་དམ་བཅའ་དང་པོ་དེ་ནས་བྱས། །ཞེས་གསུངས་པ་ལྟར། ནག་ཚོང་དང་
རྟ་པ་མ་གཏོགས། དགེ་ཚུལ་སློང་ཤ་སྟག་གི་འཁོར་ལ་འདུལ་བའི་ཀུན་སྤྱོད་
རྣམ་པར་དག་པ། གཞི་གསུམ་གྱི་ཕྱག་ལེན་དང། ཐུན་དྲུག་གི་ཉམས་ལེན་
སོགས་གོང་མའི་ཕྱག་སྲོལ་གཙང་སིང་ངེ་བ་མཛད་ནས། དཔོན་སློབ་དྲུག་ཅུ་
-299 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཙམ་བྱུང་བ། ལྔ་བ་ནས་རིམ་པར་ཕེབས་པ། རྩེ་ལྷ་སྒང་ནས་མཁན་ཆེན་པས་
གདན་དྲངས་ནས། མཇལ་འཕྲད་ལེགས་ཚོགས་ཆེ་བར་མཛད། ཡབ་ རྗེས་
ཆོས་ཁང་རྩེར་གདན་དྲངས་ནས་མཉེས་ཚོར་དཔག་མེད་མཛད། ཞག་མང་
པོར་བཞུགས་པ་དེའི་རིང་མི་ཏྲ་ཁྲིད་དྲུག་སོགས་བཀའ་ལུང་ཅི་རིགས་གསན་
པ༑ རྗེ་ རང་གི་གསུང་ལས། དྲིན་ཅན་བླ་མ་བུདྡྷའི་མཚན་ཅན་འདི། །ཐོག་
མར་ བདག་ གི་ ལུས་ བསྐྱེད་ བར་ དུ་ ནི། །ཆོས་ དང་ ཟང་ ཟིང་ གཉིས་ ཀྱིས་
ལེགས་པར་བསྐྱངས། །དམ་ཆོས་མི་ཏྲ་ཁྲིད་དྲུག་དབང་ཁྲིད་དང༌། །ཟབ་དོན་
གཅོད་ཡུལ་ཕྱག་ཆེན་ཆོས་དྲུག་དང་། །ཟབ་དོན་ཁྲིད་བརྒྱ་རྫོགས་ཆེན་ཞི་བྱེད་
དང་༑ ༑བཀའ་གདམས་གླེགས་བམ་མན་ངག་བརྒྱ་རྩ་སོགས། །ཆོས་དབང་
དཔག་མེད་ཐོབ་པའི་བླ་མ་དམ་པ་ལགས། །ཞེས་གསུངས། དེ་ནས་བཀའ་
བརྒྱུད་སྟོད་པའི་མཆོད་ཡོན་རྣམས་ཀྱིས་གདན་དྲངས་ནས་ལོང་པོ་བཀྲ་ཤིས་
ཆོས་ལུང་སོགས་གོང་མའི་དགོན་གནས་རྣམས་སུ་ཕེབས། གསུང་ཆོས་དང་
སྨོན་ལམ་གནང་། ཕྱག་ནས་ཟུག་པ་དང་། མེ་ཏོག་གི་ཆར་བབས་པ་སོགས་
ངོ་མཚར་བའི་ལྟས་མང་པོ་བྱུང་བས། དེར་འདུས་ཀུན་དད་པ་ལྷག་པར་སྐྱེས།
བྲག་གསུམ་དུ་ཕེབས་པར། རྒྱལ་ཆེན་གནམ་ལྷ་དཀར་པོས་མཇལ་ཞུ་དང་
འབུལ་ཞབས་བྱས། དེ་ནས་ཀོང་སྨད་དུ་ཕེབས་ཏེ་རྒྱ་ལ་སེང་འདམ་ནས། ཨོ་
རྒྱན་རིན་པོ་ཆེའི་ཞབས་རྗེས་མདུན་དུ་ཚོགས་འཁོར་ཕུལ་བས་བདུད་རྩི་ཚད་
མེད་བབས་པ་དང༌། ཚེ་དཔག་མེད་ཀྱི་ཕྱག་མཚན་དང་། རྟ་ཕག་ཡབ་ཡུམ་གྱི་
སྦྱོར་མཚམས་ནས་ཀྱང་བདུད་རྩི་ཚད་མེད་བབས། སྐོར་ལམ་གྱི་རྡོ་ཐམས་
• 300 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཅད་ལས་ཀྱང་བདུད་རྩི་བབས་པས། ཨོ་རྒྱན་རིན་པོ་ཆེ་དངོས་སུ་བྱོན་པ་དང་
ཁྱད་པར་མེད་ཟེར་ནས། རང་ལ་གང་ཡོད་ཀྱིས་མཆོད་ཅིང་མི་ཁྱིམ་བདུན་
པའི་བར་ཞབས་ཕྱིར་འབྲངས། སྤོ་བོ་ཡེ་གོང་དུ་བྱོན། ཚེས་བཅུའི་ཚོགས་
མཆོད་མཛད་པས་མཁའ་འགྲོ་མ་མང་པོས་ཚོགས་ཕུད་ཕུལ་བ་དང༌། ཚོགས་
ལྷག་ལེན་པར་མི་ཡི་ལུས་ལ་ཀེང་རུས་ཀྱི་གདོང་པ་ཅན་དངོས་སུ་བྱུང་ཡང་།
གྲོང་པས་ཚོགས་ འཁོར་ བྱས་ པ་མ་ཚོར་སྣང༌། དེར་ སྨོན་ལམ་མཛད་པས་
བྱམས་པའི་སྐུ་ཆེན་པོ་རི་རབ་ཙམ་ཞིག་གིས་ཞལ་གཟིགས། རྒྱ་རི་བོ་ཆེར་
ཕེབས༑ དཀའ་བཅུ་ དགེ་འདུན་ རྒྱལ་ པོས་གྲྭ་ ཚང་ རྩིས་ འབུལ་ཞུས་པས།
དགོན་པ་གཞན་དུ་སྤོས་ཤིང་། དཀའ་བཅུ་བློ་གྲོས་རྒྱ་མཚོ་བླ་མར་བཀོད།
བྱམས་པའི་སྐུ་ཞལ་མཐོ་དོ་ཡོད་པ་ཞིག་བཞེངས་པའི་བཟོ་གྲྭ་བཙུགས་ནས།
ཟངས་གསེར། དངུལ་ཆུ་སོགས་གང་དགོས་གནང་། མཛོ་མོ་སྦྲ་ཁ་བཙུགས།
ཟར་བེར་དུ་ཞལ་ཐང་ལ་རྣམ་སྲས་ཀྱི་སྐུ་ཆུང་ངུ་ཡོད་པ་ཞིག་གིས་གསུང་བྱོན་
ནས་ལུང་བསྟན་གནང་། སྤོ་བོ་ཆུ་མདོར་ཕེབས། དེ་སྐོར་བསྒྲུབ་བྱ་སུམ་བརྒྱ་
ལྷག་ཙམ་ལ་དགེ་ཚུལ་སློང་གི་སྡོམ་པ་བསྩལ། མི་ཏྲ་ཁྲིད་དྲུག་དང་སྙིང་པོ་
དོན་གསུམ་སོགས་ཆོས་འཁོར་མང་དུ་བསྐོར། བེ་དོ་བདུད་ཟེར་བའི་གདུག་
ཅན་གཅིག་བཏུལ། བླ་མ་རིན་ཆེན་རྒྱལ་མཚན་གྱིས་གདན་དྲངས། གུང་རུ་
ནས་དབོན་པོ་དཀོན་མཆོག་འཕགས་པ་སོགས་གདན་འདྲེན་པ་བྱུང་ཡང་། དེ་
མོ་ལ་ནས་ གདན་འདྲེན་པ་འབྱོར་བས་དེར་བྱོན། ལོ་ཤས་བཞུགས་ནས་
ཐུགས་དམ་ཀྱི་ངང་ནས་ཆོས་སྡེ་བསྐྱང་རྩིས་མཛད་པ་ལ། གཞི་གཅིག་མ་
- 301 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ། །
བཟུང་དགོན་ གནས་སོགས། །ངེས་མེད་ གྱིས་ ལ་སྨོན་ ལམ་ཐོབས། །ཞེས་
སོགས་སངས་རྒྱས་བྱང་སེམས་ཀྱིས་ལུང་བསྟན་བྱུང་བས། དེ་མོ་ལའི་བླ་མ་
བཀོད་ནས་སླར་ཡང་ལོ་ཉེར་གསུམ་ཐོག་ནས་ཁམས་སུ་ཕྱིན་གསུངས་པ་
ལྟར༑ སྤོ་བོ་བརྒྱུད་ནས་རིམ་པར་སུམ་རྫོང་བར་དུ་ཕེབས། སྔར་མགོ་ཡུལ་
ནས་གདན་འདྲེན་སྙན་ཞུ་བྱུང་བ་ལྟར་འ་འུ་དག་ལ་བྱོན་ནས། བླ་མ་རྣམས་ལ་
སྙིང་པོ་དོན་གསུམ་སོགས་ཞལ་སྔ་བཀའ་འབུམ་རྣམས་གནང་། དེར་སློབ་
དཔོན་མགོན་ཁང་བ་བྱང་ཆུབ་རྩེ་མོ་ཞེས་པ་ལྷག་པའི་ལྷ་ཡིས་རྗེས་སུ་བཟུང་
བ་བཞུགས་པ་དེ་ལས། མགོན་པོ་སྙིང་ཞུགས་དང་དཔལ་མགོན་ཞལ་བཞི་
སོགས་ཀྱི་རྗེས་གནང་གསན། དེ་ནས་གུང་རུ་ནས་གདན་འདྲེན་བསྐྱར་དུ་
སླེབས་པས། ཆོས་ཁྲི་ཐང་དུ་བྱོན། སྟོད་སྨད་ཀྱི་ཁྲོམ་ཚོགས་ཐམས་ཅད་དེར་
འདུས་པ་ལ་སྨོན་ལམ་དང་། ཞལ་སྔ་བཀའ་འབུམ་གསུང་ནས་འབྲེལ་ཚད་
དོན་ལྡན་མཛད། ནགས་ཤོད་དུ་གདན་འདྲེན་བྱུང་བས་དེར་ཕེབས། ཝིག་
བཀྲ་ཤིས་ཆོས་ལུང་དང་། ཆོས་རྫོང་དང༌། རི་ལུ་འབུམ་ཁང་སོགས་སུ་ཡུན་
རིང་བཞུགས་ཏེ། ཆོས་ཀྱི་འཁོར་ལོ་རྒྱ་ཆེན་བསྐོར། འདི་དུས་དགེ་སློང་བློ་
བཟང་ བཀྲ་ ཤིས་ ལ་ གོས་ དང་། རྟ་ དྲེལ། མཛོ་ དང་། ཁྲབ་ སོགས་ འབྱོར་
དངོས་ཕོན་ཆེ་བ་གནང་བསྐུར་མཛད་ནས། ལོང་པོ་བཀྲ་ཤིས་ཆོས་ལུང་གི་
གཙུག་ལག་ཁང་ཞིག་གསོས་མཛད་པར་ཆེད་མངགས་བཏང་། ལྕམ་མདའ་
མངོན་དགའ་གླིང་ནས་གདན་ཞུས་བྱུང་བས་དེར་ཕེབས་ནས་འདོད་ཆོས་ཀྱིས་
ཚིམས་པར་མཛད། དེ་ནས་སྦྲུལ་མདར་ཕེབས། ཆོས་རྗེ་ཆོས་དབང་གྲགས་
-302 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པའི་གདན་ས་ཕུལ། དེ་སྔོན་ཆོས་རྗེ་འགའ་ཙམ་སྐུ་ཚེ་མ་བརྟན་པས། རྒྱལ་པོ་
མེ་ལོང་གདོང་དམ་འོག་ཏུ་བཅུགས། ཆོས་རྗེ་ ལེགས་པ་བཟང་པོ་བླ་མར་
བཀོད་པས་སྐུ་ཚེ་རིང་པོར་བཞུགས་སྐད། དེར་བན་དབོན་ཞིག་གིས་སྦྲུལ་
མདའི་ཆོས་རྗེ་རིམ་བརྒྱུད་ལ་བསྟོད་པ་རྩོམ་སྐུལ་ཞུས་པས། བཞུགས་སྒར་
དེར་ཕྱག་བྲིས་གནང་ནས་ཚོགས་འདོན་བཙུགས། ཟམ་རྡོ་རྗེ་རབ་བརྟན་ལ་
རབ་ གནས་ གནང་ སྐབས་ མེ་ ཏོག་ གི་ཆར་བབས། ༼འགའ་ཞིག་ཏུ་སྟ་ཤོད་ཟེར་དེ་ རྟ་
ཤོད་དུ་བཞུགས་སྐབས་ཐུགས་དམ་རྟེན་སྒྲོལ་མའི་དངུལ་སྐུ་ཆུང་ཆུང་ཞིག་
ཡོད་པ་དེའི་ཞལ་ནས། སྐུ་ཚེའི་ཚད་ལོ་བརྒྱད་ཅུ་རྩ་བཞི་ཡིན། བར་ཆད་ཆེ་
བར་མི་འོང་། ཞེས་ལུང་བསྟན། དེ་ནས་ཆོས་ཁྲི་ཐང་དུ་ཕེབས། སློབ་དཔོན་
བློ་གྲོས་འོད་ཟེར། བླ་མ་དོན་གྲུབ་རིན་ཆེན། ཤེས་རབ་སེངྒེ་། དཀའ་བཅུ་
བསྟན་ པ་ སྐྱབས་ སོགས་ བཤེས་གཉེན་ མང་ དུ་ འཚོགས་ པར། གྲུབ་ སྙིང་།
ཁྲིད་བརྒྱ། བདེ་མཆོག་སྙན་བརྒྱུད། དབུ་མའི་ལྟ་ཁྲིད་སོགས་ཟབ་ཆོས་མང་
དུ་བསྩལ། སྡེ་པ་ཆུང་ཚང་གི་མངའ་འབངས་ནས་བན་ཁྲལ་ཕུལ། ཆོག་གྲྭ་
བཙུགས་ནས་དཀའ་བཅུ་གྲགས་བཟང་བླ་མར་བཀོད། དེ་སྐོར་ནས་འབུལ་
དངོས་བྱུང་རིགས་རྣམས་དབྱར་གནས་ཀྱི་གཏོང་ཐེབས་སུ་གནང་། དེ་སྐབས་
ཆོས་རྗེ་གོ་བོ་རབ་འབྱམས་པ་བཀྲ་ཤིས་སེངྒེས། བླ་མ་བཀྲ་ཤིས་རིན་ཆེན་པ་
གདན་འདྲེན་དུ་བཏང་བ་འབྱོར། ལྡེམ་གཤིས་སུ་ཕེབས་ནས་སྒར་དུ་སྔགས་
གྲྭ་བཙུགས། དཀའ་བཅུ་བསྟན་པ་སྐྱབས་འཆད་ཉན་པར་བསྐོས། དེ་ནས་
ཡབ་རྗེའི་དྲུང་དུ་ནགས་སྨད་དུ་ ཕན་བདེ་དགོན་པ་འདེབས་དགོས་ པའི་
- 303 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བཀའ་ཤོག་དང་རྟ་དྲེལ་མང་དུ་བསྐུར། དེ་མོ་ལའི་ཆོས་སྡེར་མཆོད་ཐེབས་སུ་
རྟ་སུམ་ཅུ་སྐོར་དང་། ཆུ་སྐྱོག་སོགས་སུ་ནོར་བཞི་ཅུ་ཙམ་བསྐུར་གནང་མཛད།
སྒར་གྱི་གྲྭ་པ་དང་། དེ་སྐོར་དགོན་པ་རྣམས་ལ་རྟ་འགྱེད་གནང་། དེ་ནས་ཚ་
བར་ཕེབས། སྨར་ཁམས་ནས་གདན་འདྲེན་བསྐྱར་མ་འབྱོར། དེ་དུས་ཡབ་རྗེ་
ནས་ནགས་སྨད་དུ་དགོན་པ་བཏབ་ཡོད་པས། མིང་གནང་དགོས་པའི་བཀའ་
ཡིག་བང་ཆེན་འབྱོར། མིང་སངས་རྒྱས་བྱང་སེམས་ཀྱིས་ལུང་བསྟན་ལྟར།
བཀྲ་ཤིས་ཕན་བདེ་ཐོགས་གསུངས་པའི་བཀའ་ལན་གནང་། དེ་དུས་བོང་བུ་
ཞེས་པ་ལྕགས་མོ་ཡོས་ལོ་ཡབ་རྗེ་དགུང་ལོ་ཞེ་དགུ་དང༌། ཞལ་སྔ་རིན་པོ་ཆེ་
དགུང་ལོ་ཉེརལྔ་ཡིན། དེ་ནས་སྒོ་མུ་ཏི་འགྲམ་དུ་ཕེབས། གོ་བོ་དབོན་པོ་རིན་
བཟང་གིས་སྒོ་མུ་ཏི་འགྲམ་སྤང་མེ་ཏོག་དང་བཅས་པ་ཕྱག་ཏུ་ཕུལ། དེ་སྐོར་
དགོན་ཚན་ལྔ་འདུག་པ་རྣམས་ཀྱི་རེ་འདུན་ལྟར། མུ་ཏི་འགྲམ་དུ་ ཕྱོགས་
གཅིག་ཏུ་བསྡོམ་ནས་དགོན་ཆེན་བཏབ། དབྱར་གནས་ལ་ཟླ་རོང་གི་མདོ་
སྔགས་ཀྱི་གྲྭ་ཚང་གཉིས་ཀྱང་ཚུགས། དབྱར་ཁས་ལེན་པ་དགེ་འདུན་ལྔ་བརྒྱ་
ལྷག་ཙམ་བྱུང་བ། དེ་སྐབས་ཆོས་རྗེ་ནམ་མཁའ་གོ་ཆ། དགེ་ལེགས་ནམ་
མཁའ་༑ བཀྲ་ཤིས་དཔལ་བཟང་སོགས་ཆོས་ རྗེ་མང་དུ་འཚོགས། བླ་ཆེན་
རྣམས་ལ་མི་ཏྲ་ཁྲིད་དྲུག །སྙིང་པོ་དོན་གསུམ་ལྟ་ཁྲིད་སོགས་གསུངས། :
ཚོགས་མང་ལ་ཞལ་སྔའི་བཀའ་འབུམ། ཁྲོམ་དམངས་ལ་མཇལ་ཕྱག་ཆོས་
འབྲེལ་དང་སྨོན་ལམ་མཛད་ནས་མངོན་མཐོ་དང་ངེས་ལེགས་ཀྱི་ལམ་དུ་
བཀོད༑ དེ་སྐབས་མེ་ཏོག་གི་ཆར་སོགས་ངོ་མཚར་གྱི་སྣང་བ་མང་དུ་བྱུང་།
- 304 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གུང་སེང་ཐོག་ལ་གཟིམ་ཁང་གི་རྡོ་བསགས་པར་དགེ་འདུན་རྣམས་དང་། བླ་
མ་ཆོས་རྗེ་རྣམས་ཀྱང་ཕེབས། དེར་དད་འབུལ་གང་བྱུང་ཆ་གསུམ་དུ་བགོས་
ནས༑ ཆ་གཅིག་ ཕན་བདེའི་ལྷ་ཆེན་ གྱི་ རྒྱུར་བཞག །ཆ་ གཅིག་ དགོན་པ་
གསར་བཞེངས་ཀྱི་རྒྱུར་དང་། ཆ་གཅིག་སྒར་པའི་ཆ་རྐྱེན་དུ་བཞག་ནས། མ་
ཡུམ་དང་དབོན་པོ་འཇམ་དཔལ་དགོན་པའི་ཞིབ་ཚགས་ལ་བཞག །ཉག་
རེའི་ཕྱོགས་ནས་གདན་འདྲེན་བྱུང་བས་དེར་ཕེབས། ཆོས་རྗེ་ཤཱཀྱ་རིན་ཆེན་
དཔོན་སློབ་བརྒྱ་ལྷག་དང་། ཆོས་རྗེ་ནམ་མཁའ་སེངྒེ་དཔོན་སློབ་བརྒྱ་ལྷག་
ཙམ་ཆོས་ཞུར་སླེབས། སྒར་གྱི་སྔགས་གྲྭ་ཡང་ཕྱེད་ཉིས་བརྒྱ་ཙམ་ཡོད་པས་
སྒར་ཆེན་ཆེ་བར་བྱུང༌། ཚ་བ་མཁའ་ལྡིང་གྲུ་ཁར་ཞལ་སྔ་གོང་མའི་དགོན་པ་
བདེ་སྐྱིད་ཉི་མ་གླིང་དུ་ཕེབས། དགོན་ཕྱག་ཏུ་ཕུལ། སླར་ཡང་དེ་སྐོར་དགོན་
ཚན་དྲུག་བསྡུས་ནས་དགོན་ཆེན་བཏབ། བླ་མ་རྒྱལ་མཚན་བཀྲ་ཤིས་བླ་མར་
བཀོད༑ བྲག་གསུམ་འབྲུ་ལ་ནས་བྱམས་ཆེན་བཞེངས་པའི་ཆ་རྐྱེན་གནང་
དགོས་ཞུས་ འབྱོར་ལྟར། ཇ་དར། གསེར། དངུལ་ཆུ་ཟངས་སོགས་ཁལ་མ་
དང་བཅས་པའི་ཆ་འཛོམས་ཀྱི་གནང་ཆ་ཕོན་ཆེན་མཛད། དེ་ནས་ལྕགས་རྟ་
ལ་སྒང་དུ་ཕེབས་པར་འབོ་ལོགས་དཀའ་བཅུ་དང༌། སྒང་ཞོང་དཀའ་བཅུ་
སོགས་ཕྱོགས་དེའི་བླ་དཔོན་ཆེ་དགུ་རྣམས་འདུས། ཚ་ ཁ་རྫོང་དཔོན་གྱིས་
གདན་འདྲེན་ཞུས། ཁོ་རང་གི་ཤིང་རི་ནང་དུ་པང་གཅལ་ཕུབ་པའི་ནང་ལ་
མཆོད་ ཡོན་ ཐམས་ཅད་བཞུགས་ གྲལ་ལྷན་ཅིག་བྱས། བསེ་ཁྲབ་ཅན་ གྱི་
དམག་གིས་རྒྱབ་ནས་བསྐོར། དགྲ་ལྷའི་གསེར་སྐུ་གཅིག་མདུང་གི་རྩེ་མོར་
-305 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དཔྱངས༑ མདུན་དེར་མཆོད་གཏོར་མང་པོ་བཤམས། ཕར་ངོས་ཕྱོགས་དེར་
སོལ་མལ་དུ་ལྕགས་སྐྱེད་དང་ཐང་སོ་བསྲེག་ཅིང་སྦྲིད་པ་འབུད། དེ་ནས་མོ་མ་
དེས་རྔ་ཞིག་བརྡུང་ནས་འདོན་པ་ཞིག་བྱེད་འདུག་པས། དེ་ནས་རྔ་དེ་ཕར་
ངོས་སུ་འཕངས་པས་བཟུང་མི་དགོས་པར་ཡུན་རིང་ཙམ་བརྡུངས། དེས་སྟོད་
གོས་ཕུད་པའི་ཤ་རྗེན་སྟེང་དུ་ལྕགས་སྐྱེད་དེ་མགོ་བོར་གོན། ལག་ཏུ་གྲི་
གཅིག་བཟུང་ནས་གྲྭ་པ་རྣམས་ལ་གསོར་གསོར་བྱེད་འདུག་པར། འགའ་
ཞིག་བྲོས་རྩིས་བྱས་པ་ན། ཞལ་སྔ་རིན་པོ་ཆེས་སྐྱོན་མེད་གསུངས་པས་ཅམ་
མེར་བཞུགས། ཡང་རྩ་འཇག་རིང་པོ་ཞིག་ལ་ཐང་སོ་དམར་པོ་བརྒྱུས་ནས་
ཕྲག་པར་བཀལ། གྲི་དེས་གྲྭ་པ་རྣམས་ལ་བརྡེགས་ཀྱང་ཡ་ང་བག་ཚ་མེད་
པར་བཞུགས་པས། དེ་ནས་ཁོ་རང་གིས་ཕྱག་གསུམ་ཕུལ་ནས་གྲི་དེའི་སྟེང་
དུ་པུས་མོ་བཙུགས་ཏེ་མཐེ་བོང་བསྒྲེང། དེའི་ཚེ་རྫོང་དེའི་རྩེ་མོ་ཚུར་གུག་སྟེ་
སྒྲ་ཆེན་པོ་ཞིག་བྱུང་བས། རྒྱ་ལྷའི་གུས་ཕྱག་ཕུལ་བ་ཡིན་ཟེར་ནས། བླ་མ་
བཟང་བཟང་སྐྱེ་བ་ནས་སྐྱེ་བར་བཟང་དུ་སོང་ཟེར་ནས་དམག་མི་རྣམས་
ལའང་ཕྱག་ཕུལ་དུ་བཅུག །རྫོང་དཔོན་དེས་འབུལ་ཞབས་རྒྱ་ཆེར་བྱས་ནས་
ཚེ་དབང་ཞུས། འགྱོད་བཤགས་ཕུལ་ནས་ཤིན་ཏུ་གུས་པར་གྱུར་ཏོ།། ། ། །
དེའི་ལོ་རྒྱུས་ས་ཐམ་རྒྱལ་པོས་ཐོས་པས་རྒྱལ་པོ་ནས་དེང་སང་སངས་
རྒྱས་ཀྱི་བསྟན་པ་མཐའ་འཁོབ་ཏུ་དར་བའི་དུས་ཡིན་པས། ས་ཐམ་དུ་ཕེབས་
པར་ཞུ་བའི་སྙན་ཞུ་མི་སྣ་བཅས་འབྱོར་པས། སྒར་པ་ཁབ་སོར་བཞུགས་ནས་
ཕེབས་རྩིས་མཛད་པ་ན། ས་སྨད་ཕྱོགས་ཀྱི་བླ་མ་ཆོས་རྗེ་ཀུན་ཞལ་མཐུན་
-306 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པར༑ འཇང་ འདི་ སྡིགས་ རྔམས་ཆེ། རྒྱུ་ ལ་ གནག །ཆོས་ མི་ གོ །བསླུ་ ཁྲིད་
མཁས་པས་བར་ཆད་འོང་བས་ཅིས་ཀྱང་མི་འབྱོན་པར་ཞུ་ཞེས་ཕེབས་བཤོལ་
གྱི་ཞུ་བ་ཕུལ་བས། ད་རེས་ཕེབས་ཐུབ་པ་མིན་ཀྱང་རྗེས་སུ་མཇལ་བའི་རྟེན་
འབྲེལ་བྱེད་གསུངས། ཆོས་རྒྱལ་ཁྱེད་ཀྱིས་ཀྱང་ཆོས་ལུགས་གྲུབ་མཐའ་རིས་
སུ་མ་ཆད་པར་བསྙེན་བཀུར་མཛོད། ཅེས་བཀའ་ལན་དང་། བྱུ་རུ་རྒྱན་མོ་
ལག་ཡ་ཆོས་འཆད་ཀྱི་ཕྱག་རྒྱ་ཅན་ཞིག་སྐྱེས་གནང་མཛད། དེ་སྐབས་དཀའ་
བཅུ་ནམ་མཁའ་ཤེས་རབ་ཕར་ཐོག་གི་བླ་མ་དང་། དཀའ་བཅུ་མགོ་སེ་གྲུ་ཁ་
དགོན་གྱི་བླ་མར་བསྐོས། ཀོང་པོ་བཀྲ་ཤིས་ཕན་བདེར། ལྷ་ཆེན་མི་ཚད་དགུ་
ཡོད་པ་བཞེངས་རྒྱུའི་ཆ་རྐྱེན་དུ། ནང་རྟེན་གསེར་སྐུ་ལི་མ་དྲུག་ཅུ་གཙོས་པའི་
སྐུ་གསུང་ཐུགས་རྟེན། ཟངས་གསེར། དངུལ་ཆུ་བཅས་འདང་ངེས་དང་། ཏིང་
སྡེར་ཆ། འཁར་རྔ་། གོས་ཆེན། དར་རས། རྒྱ་སྤོས། རྒྱ་ཇ། འཇང་ཇ་སོགས་
རེ་རེ་བཞིན་དོས་ རྒྱབ་གྲངས་ སྡོམ་པས་རྒྱབ་བརྒྱ་ལྷག་ཙམ་རྟ་དྲེལ། མཛོ་
སོགས་འོག་ཁལ་རང་འགྲིགས་བཅས་དབོན་པོ་འཇམ་དཔལ་གྲོགས་མཆེད་
ཡབ་རྗེའི་དྲུང་དུ་བཏང་། འབོམ་ལ་ཕེབས་པས་རྡོ་སྐུ་རྣམས་ལས་བདུད་རྩི་
བབས༑ ཕྱོགས་མཐའ་དག་ནས་སེར་སྐྱ་བགྲང་ཡས་འཛོམས་པར་འབྲེལ་
ཚད་དོན་ལྡན་མཛད། བསམ་པ་གྲུ་ཁའི་ཟམ་པ་ཞིག་གསོས་དང་། ལི་ཐང་ལ་
ནང་འཁྲུག་ཆེན་པོ་ཞིག་འདུག་པར། སྟོན་པའི་གསེར་སྐུ་མི་ཚད་མ་གཅིག་
བཞེངས་ནས་མི་ཤི་བདག་པོ་ལ་མི་ཚབ་ཏུ་གནང་ནས་འཁྲུག་པ་ཞི་འཇགས་
མཛད༑ འགིར་ཏི་སྒང་གི་ཆོས་རྗེས་རྟ་པ་བརྒྱ་ལྷག་དང་བཅས་མཇལ་བཅར་
- 307 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞུས༑ གསུང་ཆོས་དབང་བཀའ་སྨོན་ལམ་སོགས་ཀྱིས་ཐུགས་ཡིད་ཚིམས་
པར་མཛད། དེ་ནས་བཞག་ལ་ཐང་སྟེང་པས་གདན་དྲངས་ནས་ཆོས་རྗེ་བློ་
གྲོས་ཆོས་འཛིན་པ་སོགས་སྡེ་དགོན་ཀུན་གྱིས་ཞབས་སྤྱི་བོར་བླངས། དེར་
དབྱར་ཞལ་བཞེས་མཛད་ནས་ཞལ་སྔའི་བཀའ་འབུམ་གནང་། དགོན་དེ་ལ་
གནས་བསྟོད་ཀྱང་མཛད། དབྱར་གནས་གྲོལ་བ་དང་སྒར་ལི་ཐང་དུ་ཕེབས་
ནས་བཞུགས་སྐབས་སུ། གློ་བུར་དུ་འཇབ་རྒོལ་གྱི་འཇང་དམག་སླེབས་ནས་
ལི་ཐང་གྲོང་བསྐོར་འདུག་པ་ལ། རྗེ་འདི་ཉིད་ཚམ་ཚོམ་མེད་པ་གཡུལ་ངོའི་
མདུན་དུ་ཕེབས་ནས་བར་འདུམ་མཛད་པས། འཇང་དམག་གིས་གྲི་མདུང་
མཚོན་གྱིས་སྐུ་ཤ་ལ་མ་ཟིན་ཙམ་དུ་འཇིགས་རྔམས་ཀྱིས་བརྡེགས་ཀྱང་ཡ་ང་
མེད་པར་བྱོན་པས། ཇ་ཀ་ཆེན་པོ་དེ་ཁྲིའུ་ཞིག་གི་སྟེང་དུ་འགྱིང་ནས་འདུག་པ་
དེས་རལ་གྲི་ཤུབས་ནས་དྲངས་ཏེ་བརྡེག་པར་བརྩམས་པ་ན་རལ་གྲི་ཤུབས་
ནས་མ་ཐོན་པས་ཡ་མཚན་སྐྱེས་ནས། ཧ་ཧ་ཁྱོད་མཐོང་བས་སེམས་དགའ་བ་
ཞིག་བྱུང་། ཁྱོད་དོན་ཅི་ལ་འོང་ཟེར། བདག་དམག་འཁྲུག་མ་བྱེད་ཅེས་ཞུ་
བར་འོང་བ་ལགས། ཞེས་གསུངས་པས། དམག་བྱས་པས་ཁྱོད་ལ་ཅི་གནོད་
ཟེར༔ ཁྱོད་རང་ཚོ་ལ་སྡིག་པ་ཆེན་པོ་འོང་གསུངས་པས། ངེད་ཚོའི་སྡིག་པ་
ཁྱེད་ཀྱིས་ཁུར་དགོས་པ་ཨེ་ཡིན་ཟེར། སྡིག་པ་ངེད་ཀྱིས་ཁུར་མི་དགོས་ཀྱང་།
དགེ་བ་བྱས་པའི་བསོད་ནམས་ངེད་ཀྱིས་ཐོབ་པ་ཡིན་གསུངས་པས། ཤིན་ཏུ་
དད་པའི་སེམས་སྐྱེས་ཏེ་བཀའ་སྩལ་དང་དུ་བླངས་ནས། ཅི་གསུང་བཀའ་
བཞིན་བསྒྲུབས་པ་བྱུང་། དུས་དེའི་ཚེ་ན་ས་ཐམ་རྒྱལ་པོའི་ཕོ་བྲང་གི་སྟེང་དུ་
- 308-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གློ་བུར་དུ་འབྲུག་སྒྲ་ཆེན་པོ་ཞིག་བྱུང་བར། ཐམས་ཅད་ ཀྱིས་ཡར་བལྟས་
པས༑ འབྲུག་གི་ལྕེའི་སྟེང་དུ་རབ་ཏུ་བྱུང་བ་སྣམ་སྦྱར་དང་པཎ་ཞྭ་སེར་པོ་
གསོལ་བ། ཕྱག་ གིས་ཆོས་ པོ་ ཏི་བསྣམས་ པ། ཞབས་ གཉིས་ མཉམ་ པར་
བཞེངས་པ་ཞིག་གིས་ཆོས་པོ་ཏི་དེ་ཕོ་བྲང་གི་ཐོག་ཏུ་བོར་བྱུང་བ། རྒྱལ་བློན་
རྣམས་ཀྱིས་མཇལ་བས་དམ་ཆོས་པདྨ་དཀར་པོ་ཡིན་འདུག་པས། རྒྱལ་བློན་
རྣམས་ཤིན་ཏུ་དད་པར་གྱུར་ནས་གདན་འདྲེན་པར་བཏང་བ་དང་། དམག་
སྒར་ནས་བང་ཆེན་ཕྱིར་བཏང་བ་གཉིས་ལམ་དུ་འཕྲད་པས་དེ་བས་ངོ་མཚར་
ཆེ་བ་བྱུང་ངོ༌།། དེ་ལ ས ་ བར་ ་ །
རྗེ་རང་གི་གསུང་ལས་ཀྱང་། ལོ་ཉེར་དགུའི་ཐོག་ཏུ་བབས་པའི་ཚེ། །ཨ་ཀ་
ལི་ཐང་ཞེས་ བྱ་བ་དེར། །འཇང་ས་ཐམ་རྒྱལ་པོའི་དམགས་དང་ཐུག །གྲི་
མདུང་སོགས་མཚོན་ཆོས་བདག་བརྡེགས་ཀྱང་། །བདག་ཞེད་པའི་སྣང་བ་
ཅང་མ་མཆིས། །ལར་ དཀོན་ མཆོག་ གསུམ་ གྱི་ བཀའ་ དྲིན་ ལས། །དམག་
དཔོན་རྣམས་རང་གི་དབང་དུ་བསྡུས། །རང་ཅི་ཟེར་ཁ་ལ་ཉན་པ་བྱུང་། །ས་
ཐམ་ཆོས་ཀྱི་རྒྱལ་པོ་དེར། །རྟགས་རྟེན་འབྲེལ་འབྲུག་སྒྲ་ཆེན་པོ་བྱུང་། །དེར་
བལྟས་པས་འབྲུག་གི་ལྕེ་སྟེང་ན། །རྟེན་ རབ་བྱུང་སྣམ་སྦྱར་གྱོན་པ་ཞིག།
ཡར་བཞེངས་ནས་དམ་ཆོས་པོ་ཏི་བསྣམས། །དེ་ཕོ་བྲང་ཐོག་ཏུ་བསྒྱུར་བ་ལ།།
བལྟས་ པས་ དམ་ ཆོས་ པད་ དཀར་ འདུག །རྟགས་རྟེན་ འབྲེལ་བཟང་ཞེས་
གདན་ འདྲེན་ བྱུང་། །བདག་ ཐེ་ ཚོམ་ མེད་ པར་ འཇང༌ ཡུལ་ ཕྱིན། །ཞེས་
གསུངས་པ་ལྟར། ཇ་ཀྭ་དང་བ་ཀེ་རྒྱལ་པོ་གཉིས་ཀྱིས་གདན་དྲངས་ཏེ་ལི་
- 309-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཐང་ནས་ཟླ་བ་གཅིག་དང་ཞག་ཉི་ཤུས་ཉི་མ་རྩེ་ཤར་ཙམ་དུ་ཕོ་བྲང་སྦ་ཤེལ་
དུ་ཞབས་སོར་འཁོད། རྒྱལ་པོ་འཇམ་དབྱངས་གྲགས་པ་ཤིན་ཏུ་གུས་པས་
ཞབས་སྤྱི་བོར་བླངས་ཏེ་མཇལ་ཕྱག་ཞུས། སྤྱན་རས་གཟིགས་ཀྱི་དབང་དང་
ཁྲིད་གནང་། དེ་སྐབས་རྒྱལ་པོས་ཁྱོད་ཀྱི་དབུ་ཡི་ཐད་དེར་འོད་སྒོར་མོ་ཞིག་
གི་དབུས་སུ་ཁྱེད་ཀྱིས་གསུངས་པ་ལྟར། སྤྱན་རས་གཟིགས་ཕྱག་བཞི་པའི་
སྐུ་གསལ་བར་མཐོང་བ་བྱུང་ཞུས། ཉི་མ་རེ་རེ་བཞིན་ཕོ་བྲང་དུ་གདན་དྲངས་
ནས༑ ཕྱག་ཆེན་དང་། བློ་སྦྱོང་སྐོར་སོགས་ཆོས་མང་དུ་གནང་བས། རྒྱལ་པོ་
ཡང་དབང་པོ་རྣོ་བས་མན་ངག་གི་དོན་གོ་སྟེ་ཉམས་ལེན་ལ་སྦྱར་ཐུབ་པ་བྱུང༌།
དེ་ནས་རྒྱལ་པོས། ཆོས་རྗེ་ཁྱེད། ཀོང་པོར་སྐུ་འཁྲུངས་པ་དང་། ང་རྒྱ་ནག་གི་
ས་ཆར་བསྡད་པ་གཉིས་རང་རེ་ས་ཐག་རིང་པོའི་བླ་སློབ་ད་ལན་མཇལ་བ་
གཉིས་སྔོན་གྱི་སྨོན་ལམ་འབྲེལ་བ་བཟང་པོ་ཡོད་པར་ངེས་པས། རབ་ན་རྒྱུན་
བཞུགས་གྲུབ་པ་དང༌། འབྲིང་ན་ལོ་ གསུམ། ཐ་ན་ལོ་གཅིག་མ་བཞུགས་
ཐབས་མེད་ཡིན་ཞེས་ནན་ཞུས་ བྱས་ ཀྱང་། ཡུན་རིང་འདུག་མི་ཁོམ་རྒྱལ་
ཁམས་རྣམས་སུ་སྨོན་ལམ་འདེབས་པར་འགྲོ་དགོས། རྒྱལ་པོ་ཁྱེད་དང་ངོས་
འཕྲད་བྱུང་ནས་ཆོས་ཀྱང་གོ་དོན་འཕྲོད་པས་ཤིན་ཏུ་ལེགས། ཁྱོད་ཀྱིས་རྟེན་
གསུམ་མང་པོ་བཞེངས་ཚུལ་ཐོས་ཀྱང། རྒྱ་དམག་བོད་ལ་སླེབས་དུས་མི་མང་
པོ་བསད་པ་དང༌། རྟེན་གསུམ་མང་པོ་བཤིགས་ཚུལ་ཐོས་པས། ད་ཕྱིན་ཆད་
བོད་ལ་དམག་མི་དྲངས་པ་དང་། དགོན་སྡེ་དང་རྟེན་གསུམ་ལ་གནོད་འཚེ་
མེད་པ་དགོས་གསུངས་པས། ངས་ཆོས་མ་གོ་བ་མིན་ཏེ། རྒྱ་ནག་རྒྱལ་པོའི་
- 310 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མཐའ་སྲུང་ ལ་བཞག་པས། ད་དུང་ ཡང་ དམག་ གཏན་ནས་མི་བྱེད་པའི་
ཐབས་ནི་མེད། ལོ་སྐོར་ ཙམ་ ཞིག་ དམག་མི་ བྱེད་ པའི་ དམ་ བཅའ་ ཕུལ།
དགོན་སྡེ་དང་། རྟེན་ གསུམ་ ཡང་བཤིགས་འདོད་མེད་ཀྱང་། རྟ་ནག་ རབ་
འབྱམས་པ་དང་གསེར་མདོག་པ་རྣམས་ཀྱིས་དམག་དཔོན་བྱས་ནས་བྱུང་
བས་བཞག་ཐབས་མ་བྱུང་། ལར་བན་དྷེ་ཐམས་ཅད་ཀྱིས་དམག་མི་བྱེད་པའི་
ཁག་ཐེག་ན། ངས་ཀྱང་དགོན་སྡེ་དང་རྟེན་གསུམ་ལ་མི་གནོད་པའི་ཁས་ལེན་
ཕུལ་ཟེར་བས། བན་དྷེ་ཐམས་ཅད་བགྲོས་ནས་བཏང་བ་མིན་པས། བན་དྷེ་
ཐམས་ཅད་ཀྱི་ཁག་མི་ཐེག་ཀྱང་། ངེད་རང་གི་ངག་ལ་ཉན་པའི་དགོན་པ་
རྣམས་ཀྱིས་དམག་མི་བྱེད་པ་ཁས་ལེན་ཐུབ་གསུངས། དེ་ནས་ཕོ་བྲང་སྒོ་སྤྱད་
དུ་གདན་དྲངས། དེར་ཕོ་བྲང་གི་ནང་དུ་སྔོན་བྱོན་པའི་བླ་མ་རྣམས་ཀྱིས་ཡི་གེ་
མང་པོ་སྦྱར་འདུག་པ་ལ། ལ་ལས་རྒྱལ་པོ་ལ། སྲས་སྒྲ་གཅན་འཛིན་ཡིན་
ཟེར་བ་དང་། འབྲི་ཆུ་སྦྲུལ་གྱི་དཔེ་དང་སྦྱར་བ་སོགས་སྣང་བས། སྲས་སྒྲ་
གཅན་འཛིན་ཙམ་གྱི་བསྔགས་པ་ང་ལ་མི་ཐོབ། སྦྲུལ་གྱིས་བསྐོར་བ་དེ་རང་
བཟང་པོ་མ་ཡིན་པས་རྩོམ་པ་བདེ་མོ་མ་ཤེས་སྣང་། ཡི་གེ་འདི་རྣམས་མ་
གཟིགས་པར་ཉིད་ཀྱིས་ཕྱག་བྲིས་ཞིག་གནང་བར་ཞུ་ཟེར་བས། ་ས་ ་
དེ་མ་ཐག །བསོད་ ནམས་ བྱེ་ བས་ ལེགས་ པར་ བསྐྲུན་ པ་ ཡི། །ཞེས་
སོགས་དང་། དཀོན་མཆོག་གསུམ་གྱི་ཐུགས་རྗེའི་ཆུ་འཛིན་ལས། །ལེགས་
འོངས་ཡེ་ཤེས་བདུད་རྩིའི་ཆར་རྒྱུན་གྱིས། །མི་དབང་འཇམ་དབྱངས་གྲགས་
པ་དཔལ་བཟང་པོའི། །ཐུགས་ཀའི་ཤེལ་གྱི་བུམ་བཟང་ལེགས་པར་གཏམས།།
- 311 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བཞུགས་གནས་ཡིད་འོང་པདྨ་དཀར་པོ་འདི། །རྒྱབ་རི་གངས་དཀར་སྤྱན་
རས་གཟིགས་དབང་དང་། །གཡས་ན་འཇམ་དབྱངས་ གཡོན་ན་ཕྱག་རྡོར་
གཉིས༑ ༑བོད་ལ་ཞལ་གཟིགས་ཁྱོད་ལ་དབང་བསྐུར་ཞེས། །བརྡ་དོན་དེ་
དག་རྟེན་འབྲེལ་ལྷན་གྱིས་གྲུབ། །ཅེས་སོགས་དང་། ཕྱོགས་བཞི་བློན་ཆེན་
དཔུང་ དང་ གཤོམ་ གྲོས་ ཀྱིས། །ཉེ་ དབང་ ཚོགས་ ཀྱིས་ ལྷ་ མིན་ བཅོམ་ པ་
བཞིན༑ ༑ཕྱོགས་མཚམས་ཀུན་ལ་བཀའ་ཡི་འཁོར་ལོ་བསྒྱུར། །ཆོས་རྒྱལ་
ཆེན་པོས་བྱམས་བརྩེས་སྐྱོང་ཞེས་གྲགས། །ཞེས་བྲིས་ཏེ་སྦྱར་བས་རྒྱལ་པོ་ཁོ་
རང་གིས་ཚར་གཅིག་བཏོན། ཚར་གཅིག་ལོ་ཙཱ་བར་ཐོན་གསུངས་ཏེ་ཉན། ཧ་
ཧ་རྒྱ་གོང་མ་ཆེན་པོའི་ས་སྲུང་ལ་ས་ཆ་ཆགས་ཚུལ་འདི་འདྲ་ཞིག་དགོས།
ཆོས་རྗེས། ང་ཡི་ས་ཆའི་གནས་ཚུལ་ལེགས་པར་གཟིགས་འདུག །ང་འདི་གོ་
བདེ་བ་བྱུང་། ས་བཟང་བས་རྒྱལ་སྲིད་བརྟན་པ་དང་། ཕྱོགས་བཞིར་ཇ་ཀྭ་
བློན་པོ་བཞིས་ཀྱང་རང་རང་གི་ཕྱོགས་ཀྱི་སྡེ་ཐམས་ཅད་མངའ་ཞབས་ལ་
ཚུད༑ དེ་ངས་བྱམས་པས་སྐྱོང་ཆོག་པ་བྱུང་། སངས་རྒྱས་ཤཱཀྱ་ཐུབ་པའི་རྒྱལ་
ཚབ་བསྟན་པ་འཛིན་པ་ནི་ཆོས་རྗེ་ཆེན་པོ་རང་ཡིན། ཁྱོད་ལ་ཡང་བུ་ཆེན་མང་
པོ་ཡོད་པ་དེ་རྣམས་ཀྱིས་ཕྱོགས་ཐམས་ཅད་ལ་ཆོས་བཤད། དགེ་འདུན་གྱི་
སྡེ་བཙུགས། ཁྱོད་ ཀྱི་ འཕྲིན་ ལས་ བསྒྲུབ་ དགོས་ པ་ ཡིན། སངས་ རྒྱས་ ཀྱི་
བསྟན་པ་མཐའ་འཁོབ་ཏུ་དར་བའི་སྐབས་ཡིན་པས། འདིར་བསྟན་པ་དང་
འགྲོ་བའི་དོན་དུ་བཞུགས་དགོས་ཞེས་ནན་གྱིས་ཞུས་ཤིང་། རྒྱལ་རིགས། ཇ་
ཀྭ་རིགས། རྫོང་དཔོན་སོགས་སོ་སོ་ནས་འབུལ་ཆེན་བསམ་གྱིས་མི་ཁྱབ་
-312 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
པས་མཆོད་དོ།། དབྱེ་བ།་་་་་་་་་་་་་་་་་་་༌་་་
དེ་ནས་སྒོ་མུ་ཏིའི་འགྲམ་དུ་ཕེབས་ནས། གསེར་མདོག་ཆོས་རྗེ་སོགས་
བླ་མ་དགོན་སྡེ་ཐམས་ཅད་ལ། རྟ་དྲེལ་གཉིས་རེ་དང་མང་བསྐོལ་བཅས་
གནང་༑ རྒྱལ་པོ་འཇམ་དབྱངས་གྲགས་པ་ལ་མཇལ་འཕྲད་བཟང་པོ་བྱུང་།
ལོ་བཅུ་གཉིས་ལ་རྒྱ་དམག་མི་བྱེད་པའི་ཁས་ལེན་དམ་བཅའ་ཡོད་པས་
ཐུགས་བདེ་བར་བཞུགས། ཕར་ ཡང་ གནོད་ པ་ མ་མཛད། ཅེས་ སློབ་ སྟོན་
གནང་བ་ལ། དང་ལན་མ་ཞུས་པའི་ཁར་ཀུན་སློང་ཆགས་སྡང་གིས་འཐབ་
རྩོད་སྒོ་དུ་མ་ནས་སློང་བས། རང་རང་གི་ལས་ཚུལ་ཐོག་ཏུ་བབས་ནས་ཁོ་
རང་རྣམས་གཏན་བརླག་ཏུ་བཏང་བ་མ་གཏོགས་བན་དྷེ་སྤྱི་དང་བྱེ་བྲག་ལ་
གནོད་འཚེ་མེད་པར་རྒྱལ་པོས་ཀྱང་དམ་བཅའ་ཚད་དུ་འཁྱོལ། དེ་ནས་རྫོང་
སྔོན་དུ་བཞུགས་སྐབས་ཐོ་རངས་ཞིག་ལ་ནམ་མཁའ་ནས་གཟུགས་མ་མཐོང་
བའི་སྐད་ཀྱིས་འདི་ལྟར། ། བོད་ ཀྱི་དབང་ དེ་ལས་
ཀ་ཡེ་ཉོན་དང་བྱང་སེམས་པ། །མཐའ་འཁོབ་འགྲོ་བ་འདི་རྣམས་ལ།།
སྨོན་ལམ་རླབས་ཆེན་ཡང་ཡང་ཐོབས། །ཞེས་སོགས་ལུང་བསྟན་པ་བྱུང་། དེ་
ནས་ཀོང་པོར་བྱོན་རྩིས་ཀྱིས་ལྷོ་འ་འུ་དག་བར་དུ་ཕེབས།་་འགའ་ཞིག་ཏུ་འི་་སྟག་
ཟེར་༽ དེ་སྐབས་དགའ་ལྡན་གྱི་གསེར་ཁྲི་ལས་ཐོག་པ་རྒྱ་ར་ཆོས་སྐྱོང་རྒྱ་མཚོ་
དང་༑ ཁྲི་ཟུར་པཎ་ཆེན་བསོད་ནམས་གྲགས་པ། འབྲས་སྤུངས་ནས་ཐམས་
ཅད་མཁྱེན་པ་དགེ་འདུན་རྒྱ་མཚོ་རྣམས་དངོས་སུ་མ་མཇལ་ཡང་། ཞུ་ཡིག་
འབུལ་ནོད་སོགས་ཐུགས་ཡིད་གཙང་བའི་འབྲེལ་ ཟབ་ཀྱིས་བཀའ་ཤོག་
-313-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གནང་ནས། འཇང་ཡུལ་དུ་རྗེའི་བསྟན་པ་ལ་དགོངས་ནས་བཞུགས་དགོས་
ཚུལ་ཕེབས་པ་དང་། འཇང་ཞབས་ཀྱི་སེར་སྐྱ་ཀུན་གྱིས་གཤོལ་འདེབས་
གདན་འདྲེན་འབྱོར་བ་བཅས་ལ་བརྟེན་ནས། ཀོང་པོ་ཕན་བདེའི་ལྷ་ཆེན་གྱི་
ཆ་རྐྱེན་དུ་ནོར་དངོས་ཕོན་ཆེན་དང༌། ཁམས་ཕྱོགས་སྟོད་སྨད། སྤོ་བོ་ཀོང་
ཕྱོགས་ ཀྱི་དགོན་ སྡེ་ཐམས་ཅད་ལ་མང་ བསྐོལ་ གནང་སྦྱིན་དང༌། དབུས་
གཙང་གི་ཆོས་སྡེ་ཆེན་པོ་རྣམས་སུ་མང་བསྐོལ་འབུལ་སྐྱེལ་གཏོས་ཆེ་བ་དང་
བཅས༑ དགེ་སློང་བློ་བཟང་བཀྲ་ཤིས་དང་། ཡོན་ཏན་འོད་ གྲོགས་མཆེད་
དང་བཅས་པ་བརྫངས། སྒར་དུ་དྲེའུ་བདུན་དང་། མཛོ་བཅུ་ལས་མ་ལུས། དེ་
ནས་སླར་མགོ་ཡུལ་དུ་ཕེབས་པས་ཁལ་མ་སྔར་མལ་དུ་བྱུང༌། དེ་ནས་ལྕགས་
རྟ་ལ་སྒང་དུ་ཕེབས་ནས་དེར་དགོན་པ་བཏབ། གོང་མའི་མངའ་འོག་ནས་
ལས་ ཁྲལ་དང༌། བཟོ་བོ་རྒྱ་མི་བཅས་བཏང་། ལྷ་ ཁང་ལ་རྒྱ་ཕིབས་དང༌།
འཇང་ཞབས་ནས་བན་ཁྲལ་བསྡུས། འདི་རྗེས་སུ་དར་རྒྱས་ཆེ་བར་བྱུང་ཞིང་
ད་ལྟ་འང་ཡོད་འདུག །ཁྲོམ་ཚོགས་གདུལ་བྱ་དག་འགྲོ་དོན་གོང་འཕེལ་དུ་
བཞུགས་སྐབས་ལུང་བསྟན་དུ་བསླབ་བྱ་དང་། ཁྱད་ པར་དུ་ལྷ་སྤྱན་རས་
གཟིགས༑ གཞུང་སྤྱོད་འཇུག །ཉམས་ལེན་ཐེག་པ་ཆེན་པོའི་བློ་སྦྱོང་ཡིན་
པས༑ རབ་ཀྱིས་སྤྱོད་འཇུག་གཞུང་ཚང་མ། དེ་ལྟར་མ་བྱུང་ཡང་བྱང་ཆུབ་ཀྱི་
སེམས་བསྒོམས་པའི་ཕན་ཡོན་ནས་བྱང་ཆུབ་ཀྱི་སེམས་བཟུང་བའི་བར་དང་།
ཕར་ཕྱིན་དྲུག་གི་ཚིགས་བཅད་བསྡུས་པ་རེ་དང་། མཐར་བསྔོ་བའི་ལེའུ་བར་
རང་གིས་བསྡུས་ནས་ཚོགས་འདོན་མཛོད། སྤྱོད་འཇུག་གི་ལམ་ཉམས་སུ་
ས
- 314-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ལེན་པའི་རིམ་པ་གཅིག་ཀྱང་ཁྱོད་རང་གིས་སྡེབས་དང་ཕན་ཐོགས་པ་འོང་།
ཉ་སྟོང་ལ་གསོ་སྦྱོང་དང༌། ཡར་ངོ་མར་ངོའི་ཚེས་བཅུ་མ་ཆགས་པར་མཛོད།
བཀྲ་ཤིས་ཕན་བདེ་གླིང་དུ་མདོ་སྔགས་ཀྱི་གྲྭ་ཚང་གཉིས་བཙུགས་ན། དགེ་
འདུན་ལྔ་བརྒྱ་ལྷག་པ་འོང་། ཞེས་སོགས་ལུང་བསྟན་རྒྱས་པར་བྱུང་ངོ༌།།
དེ་སྐབས་རྒྱལ་ཆེན་རྣམ་ཐོས་སྲས་འཁོར་རྟ་པའི་ཚོགས་དང་བཅས་པ་
བྱོན་ནས། ཕྱོགས་མཚམས་བརྒྱད་ནས་འཕྲིན་ལས་ཐམས་ཅད་ངེད་རྣམས་
ཀྱིས་སྒྲུབ་པ་ལ་བསྐང་བ་ད་བར་མ་བྱས་ཟེར་བས། དེ་ནས་རྣམ་སྲས་ཀྱི་
བསྐང་གསོ་བཙུགས། སྤྱོད་འཇུག་གི་ཡིག་ཆ་ཡང་ལུང་བསྟན་ལྟར་མཛད་
ནས་ཚོགས་འདོན་དུ་བཙུགས། ཁྲོམ་གཞུང་ལ་བྱོན་པས་བོད་ཀྱི་པོ་ཏ་རིའི་
རྟེན་གཙོ་འཁོར་ལོ་སྡོམ་པའི་དངུལ་སྐུ་རྒྱ་ཤུབས་མ་དང་བཅས་པ་དགེ་སློང་
ཞིག་གིས་ཕུལ་བས། འཇའི་གུར་དང་མེ་ཏོག་གི་ཆར་སོགས་ཡ་མཚན་ཆེ་
བར་བྱུང༌། ་་་ ལ་ ་གསལ་བ་ཏི། 1 ན མ ་ ག ང་ཚོ། ཁང་
དེ་ནས་ས་ཐམ་རྒྱལ་པོས་རྫོང་སྔོན་དང་ཚ་ཁ་རྫོང་གི་བར་འདིར་དགོན་
པ་གཅིག་འདེབས་དགོས་ཞུས་པས། དེ་བཞིན་འབྲོང་རྭ་ཟེར་བའི་དགོན་པ་
གཅིག་བཏབ། བོང་བ་སྟེང་ཡན་དེ་སྐོར་གྱི་དགོན་པ་ཐམས་ཅད་ཀྱི་སྤྱི་ཁང་རེ་
བཟུང་༑ སྐྱ་སེར་གྱི་འདུ་ཚོགས་ཤིན་ཏུ་ཆེ་བར་ཟབ་རྒྱས་ཀྱི་ཆོས་འཁོར་
བསྐོར༑ དེའི་སྐབས་སུ་ཡང་ལུང་བསྟན་མང་དུ་བྱུང་ཞིང་། ཁྱད་པར་དུ་འཇམ་
དབྱངས་སྤྲུལ་པ་འཇམ་དབྱངས་ གཞོན་ནུ་ཡིན། །ཞེས་ སོགས་ རྗེ་དྲུང་ལྷ་
དབང་ཆོས་ཀྱི་རྒྱལ་མཚན་ལུང་བསྟན་པ་བྱུང་། དེ་ནས་ས་ཐམ་རྒྱལ་པོའི་ཕོ་
-315 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བྲང་དུ་གདན་དྲངས་ནས་ཟླ་བ་གཅིག་ལ་བཞུགས་ཤིང་། རྒྱལ་པོ་འཇམ་
དབྱངས་གྲགས་པ་ལ་དབང་ཆོས་ཉིན་མཚན་སྦྲེལ་ནས་གནང་བས་རྒྱལ་པོའི་
ཐུགས་བཞེད་བསྐངས། འབུལ་བསྙེན་ཚད་མེད་བྱས། དེ་ནས་ལྕགས་རྟ་ལ་
སྒང་དང་། འབྲོང་རྭ་ལ་ཕེབས་ནས་བཞུགས་སྐབས་གཟིགས་སྣང་ངོ་མཚར་
བ་མང་དུ་བྱུང་། དེ་ནས་ལྷུ་ལར་ཕེབས་སྐབས། རྗེ་རིན་པོ་ཆེས་ལྷུ་ལ་ལེགས་
པ་དཔལ་ལ་གནང་བའི་ཐུབ་དབང་རྒྱ་གར་མ་ཞེས་བྱིན་རླབས་ཅན་དེ་ཕུལ།
དེ་ཡི་སྐབས་སུ་གླིང་གྱང་ར་དང་། རྟོག་རྟ་བ་དང་། བྱ་ཁྲ་འོག་པའི་བོན་པོ་
རྣམས་ཀྱིས་སྐུ་སྲོག་ལ་བསྡོ་བའི་ལོག་སྒྲུབ་ཡང་ཡང་བྱས་པས། གོ་བོ་དཔོན་
པོ་དང་། མེ་ཉག་ཇ་ ཀྭ་པ་རྣམས་མ་བཟོད་ནས་གཉེར་པ་ཆོས་རྒྱལ་དང་
བཅས་པས་དམག་གི་གཡུལ་བཤམས་པ། ཞལ་སྔ་རིན་པོ་ཆེས་བཀའ་ནན་
ཆེན་པོས་བཟློག་ཀྱང་མ་ཐུབ་པས། བོན་པོ་རྣམས་ལ་བྱ་བཏང་བར་མཛད་
ཀྱང་༑ ཁོ་ཚོས་ཁྲེལ་ནས་གཉེར་པས་དམག་བྱེད། བླ་མས་བྱ་བཏང་བ་དང་
ཟེར་ནས་ཉན་འཇོག་མ་བྱས། སླར་ཡང་བང་ཆེན་བལྡབས་ནས་བཏང་ཡང་
བདེན་མ་བཟུང་བས། བོན་དགོན་གསུམ་དམག་གིས་བརླགས། བོན་པོ་རྒན་
པ་རྣམས་ཡིད་ཆེས་པའི་དད་པ་ཐོབ། ལོ་དེབ། | 1:|: :
ཡང་དེ་སྐོར་ཞིག་ལ། བཀྲ་ཤིས་དཔལ་ཟེར་བའི་ཙོག་པུ་པ་ཞིག་གིས་གུ་
རུ་ཞི་བ་བསྙེན་པར་བྱེད་པ་ལ། རྡོར་ལེགས་ཀྱིས་བར་ཆད་བྱས་ནས་ཁོ་ལ་
ཞུགས་ཏེ། ཞལ་སྔ་རིན་པོ་ཆེའི་མདུན་དུ་བྱུང་ནས། ང་ཁྱེད་ལ་དད་པས་རྗེས་
སུ་འོང་། ཆོས་ནམ་གསུང་ཉན། འཕྲིན་ལས་ཐམས་ཅད་བསྒྲུབས་ནས་ཡོད།
- 316 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བན་དྷེ་ཤམ་ཐབས་ལ་ཇ་རས་ལྷན་པ་ཞྭ་ནག་ལྷབས་སེ་གྱོན་པ་དེ་ང་ཡིན།
དགུང་གི་བྱེའུ་མཆིལ་པ་དེ་ཡང་ང་ཡིན། བཞུགས་ཁྲིའི་རྩར་ཡོང་བའི་བྱི་བ་དེ་
ཡང་ང་ཡིན། ཞེས་ཞུས་པ་ལྟར། སྤྲུལ་པ་སྣ་ཚོགས་པས་ཞབས་ཞུས་བསྒྲུབས་
ཀྱང་༑ སེམས་ཅན་ལ་གནོད་པར་དགོངས་ནས། བཞག་མ་ཐང་སྟེང་གི་སོམ་
ཕྲུ་བཟང་པོ་གཅིག་གི་རྩར་གཏོར་མ་མདའ་དར་དང་བཅས་པ་གནང་ནས་
བཀའ་བསྒོ་དམ་བཞག་མཛད་པ་ན། སང་ཉིན་ཡང་༧སྐུ་ཞབས་མདུན་དུ་བྱུང་
བས༑ ཁྱོད་ཁ་སང་ནས་གནས་བཟང་པོ་དེ་ལ་བཞག་ཟིན་པས། ད་ང་ཡི་
རྗེས་སུ་འོངས་ནས་ཅི་བྱེད་གསུངས། དེར་བཀྲ་ཤིས་དཔལ་ལ་ད་ང་ཁྱོད་རྩར་
འོང་ས་མེད། ཞལ་སྔ་རིན་པོ་ཆེས་བཀའ་བཀྱོན་བྱུང་ཟེར་བས། ཁོ་རང་ཤིན་
ཏུ་དགའ་ནས་སྒམ་པོའི་གནས་སུ་སྒྲུབ་པ་བྱེད་པའི་གནང་བ་ཞུ་ཟེར་བས། དེ་
བཞིན་མཛོད་གསུངས། ཕྱིས་སུ་གུ་རུ་ཞི་བས་ཞལ་ གཟིགས་པའི་ཆོས་པ་
བཟང་པོ་ཞིག་བྱུང་སྐད་དོ།།
།དེ་ལྟར་ཡང་ རྗེ་ རང་གི་གསུང་ལས། འཇང་ས་ཐམ་རྒྱལ་པོ་དམ་ལ་
བཏགས༑ ༑ཆོས་བྱམས་དང་ སྙིང་ རྗེའི་ཁྲིད་ཁ་བྱས། །ལྷག་པར་བོད་ཀྱི་ལྷ་
སྐལ་ མཆོག །སྤྱན་ རས་ གཟིགས་ ཀྱི་ ལྷ་ ཁྲིད་ བསྟན། །ལོ་ བཅུ་ གཉིས་ རྒྱ་
དམག་མེད་པ་དང་། །དགོན་སྡེ་ལ་གནོད་པ་མི་བྱེད་པའི། །ཁས་ལེན་དང་
དམ་བཅའ་འབུལ་བ་བྱུང་། །ལོ་ངོ་བརྒྱད་ཙམ་འཇང་ཞབས་བསྡད། །ལྷ་ཁང་
དང་དགོན་སྡེ་གཉིས་ཙམ་བཞེངས། །བསྟན་པ་ལ་ཕན་པ་ཙམ་ཞིག་བྱས།།
ཞེས་གསུངས་པ་ལྟར་རོ། །དེ་ནས་ཀོང་པོ་ནས་ཡབ་རྗེས་གདན་འདྲེན་གྱི་
-317-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྙན་ཞུ་དང་བང་མི་འབྱོར། འཇང་གིས་བཤོལ་དོགས་ནས། རྒྱལ་པོ་ལ་་་་་་
ཐབས་མཁས་ཀྱིས་བཀའ་ཤོག་ཞིབ་རྒྱས་གནང་ནས་སྒར་པ་རིམ་བཞིན་ཀོང་
ཕྱོགས་སུ་ཆིབས་ཞལ་བསྒྱུར། ཆུ་ཡོས་ལོར་ཀོང་པོར་ཕེབས་པ་ན། ཡབ་རྗེ་
དྲུང་གིས་བཀྲ་ཤིས་ ཕན་བདེ་གཙོས་པའི་དགོན་ སྡེ་ཐམས་ཅད་དང་། རྒྱུ་
དངོས་ཀྱི་འབུལ་ཆེན་ཕུལ་ཞིང་ཡབ་སྲས་མཇལ་འཕྲད་ལེགས་ཚོགས་ཆེ་བ་
བྱུང་༑ དགོན་དང་ལྷ་ཆེན་གྱི་རབ་གནས་གནང་བས་མེ་ཏོག་གི་ཆར་བབས།
ཉི་ཟླ་སྐར་གསུམ་འཛོམས། འཇའི་གུར་སོགས་ངོ་མཚར་ཆེ་བ་བྱུང༌། ཀོང་པོ་
སྟོད་སྨད་ཀྱི་སྐྱ་སེར་ཁྲོམ་ཚོགས་རྒྱས་པར་འདུས། ཉིན་རེ་བཞིན་སྨོན་ལམ་
དང་འདོད་ཆོས་གང་འདོད་དུ་བསྩལ། འཆད་ཉན་གྱི་གྲྭ་ཚང་བཙུགས་པ་
སོགས་བཤད་སྒྲུབ་ཀྱི་བསྟན་པ་རྒྱས་པར་མཛད་དེ། །པོ་ཏེ། ༡༩)། །
རྗེ་རང་གི་གསུང་ལས་ཀྱང༌། བདག་དྲིན་ཅན་བུདྡྷཱ་མངྒ་ལས། །ཡར་འོང་
དགོས་བཀའ་སྩལ་དང་བླངས་ནས། །ལོ་སོ་བདུན་ཐོག་ཏུ་ཀོང་པོར་སླེབས།།
རྗེ་བུདྡྷའི་མཚན་ཅན་ཞལ་མཇལ་ནས། །ཐུགས་དགྱེས་པའི་ཞལ་ཏ་དཔག་
མེད་ གནང་། །བཀྲ་ཤིས་ ཕན་ བདེས་ ཐོག་དྲངས་ པའི། །དགོན་ སྡེ་རྣམས་
བདག་གི་ལག་ཏུ་བཞག །བདག་གིས་ཕན་བདེར་གྲྭ་ཚང་བཙུགས། །བཤད་
སྒྲུབ་ཀྱི་བསྟན་ལ་གང་ཕན་ བྱས། །ཞེས་གསུངས་པ་ལྟར་རོ། །དེ་ནས་ཇོ་
གདན་རབ་འབྱམས་པ་ཤཱཀྱ་རྒྱལ་མཚན་ཕན་བདེའི་ཁྲི་ཐོག་ཏུ་བཀོད། དེ་
སྐབས་དེ་མོ་ཆོས་སྡེ་ཡང་སྒར་པའི་ཕྱག་ཕྱིར་བྱོན། བཞུགས་སྒར་རིམ་བཞིན་
ཀོང་སྨད་ནས་ཤུལ་ལར་ཕེབས་སྐབས་སུ། སངས་རྒྱས་བྱང་སེམས་རྣམས་
-318 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཀྱིས་མགྲིན་གཅིག་ཏུ། །ཁྱོད་ཉིད་ཡང་ཡང་བསྔགས་པ་དྲན་པར་མཛོད།།
ཅེས་སོགས་རྗེ་འདིའི་རིང་ལུགས་འཛིན་པའི་བསྟན་འཛིན་གྱི་སྐྱེས་བུ་ཇི་ལྟར་
འབྱུང་བ་དང་། ཕན་བདེའི་ལུང་བསྟན་ཤིན་ཏུ་གསལ་བ་བྱུང་བ་རྣམས་ཡི་
གེར་བཀོད། བཀྲ་ཤིས་ཆོས་ལུང་དུ་ཕེབས། བླ་མ་བཀྲ་ཤིས་བྲག་ར་བས།།
ཆོས་རྗེ་སངས་རྒྱས་དཔལ་འབྱོར་སྤྲུལ་སྐུ་གདན་དྲངས་ནས་སྐུ་ཞབས་སུ་བྱོན་
པས་བཀའ་ལུང་མན་ངག་ཐམས་ཅད་ལྷུག་པར་གནང་། ནགས་ཤོད་ནས་
སྒར་ཆེན་གདན་འདྲེན་ནན་ཆེར་བྱུང་ཡང་ཕེབས་མ་ཐུབ་པས། སྐུ་ཚབ་ཏུ་ཆོས་
རྗེ་ངག་དབང་སྒར་པ་རྫོངས། སྤྲུལ་སྐུ་དཔལ་འབྱོར་བཀྲ་ཤིས་དེ་མོ་ཆོས་སྡེའི་
བླ་མར་བསྐོས། ཆོས་ རྗེ་ལེགས་ པ་ དོན་གྲུབ་དང༌། སློབ་དཔོན་གྲགས་པ་
རྒྱལ་མཚན་གཉིས་ཀྱིས་རི་ཁ་སང་སིང་དུ་སྤྱན་དྲངས། དེར་སྨོན་ལམ་གནང་
བས་ཉིན་རེ་བཞིན་མེ་ཏོག་གི་ཆར་བབས་པ་བྱུང་། དཔོན་པོ་འཇམ་དབྱངས་
རྒྱལ་མཚན་པས་ཀྲོ་ས་ལུང་དུ་གདན་དྲངས་ནས་རྒྱལ་སྲས་ཤར་ལུང་པའི་
གདུང་འབུམ་མདུན་དུ་བཞུགས་གྲལ་མཛད་པའི་གསོལ་ལྕོག་ལས་བདུད་རྩི་
ཚད་མེད་བབས་པ། དེར་མཇལ་མི་བྱུང་ཚད་ ཀྱིས་ མྱང་ རྒྱུ་ ཡོད་ པ་བྱུང་།
གསོལ་ལྕོག་དེ་ཕན་བདེའི་ཆོས་ཁང་དུ་བཞུགས། དེ་ནས་བཀྲ་ཤིས་ཆོས་ལུང་
གི་ཆོས་ཁང་ལ་ལོགས་བྲིས་མཛད་པ་དང་། དེ་དུས་སངས་རྒྱས་བྱང་སེམས་
མང་པོས་ཞལ་གཟིགས་དང་ལུང་བསྟན་མཛད། དེ་ནས་ཡབ་རྗེས་གདན་
དྲངས་ནས་མདའ་རབ་ཏུ་ཆོས་འཁོར་བསྐོར། དེ་དུས་ཁམས་སྟོད་སྨད་ནས་
དགོན་སྡེ་ཐམས་ཅད་ཀྱིས་གདན་འདྲེན་གསོལ་འདེབས་ནན་སྐྱེད་བྱས་པས་
-319 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ནགས་ཤོད་དུ་ཕེབས། དེར་མནལ་ལམ་དུ་མཁན་ཆེན་ནམ་མཁའ་དཔལ་
དང་མཇལ་ཞིང་ལུང་བསྟན་འགའ་ཞིག་མཛད་བྱུང་བ་ལ་དེའི་ཚེ། ལྷག་པའི་
ལྷ་དང་བླ་མ་དབྱེར་མེད་པའི། །བདག་གི་མཁན་པོ་དཔང་དུ་བཞག་ནས་སུ།།
ཞེས་སོགས་ཀྱིས་ལན་གསོལ་བར་མཛད། དེ་སྐབས་ནགས་ཤོད་སྟོད་སྨད་ཀྱི་
འཁྲུག་རྩོད་ཆེན་པོ་འདུག་པར་སྒར་ནས་རྟ་བརྒྱ་ལྷག་དང་། གཞན་ཡང་ཁྲབ་
སོགས་རྒྱུ་དངོས་ཕངས་མེད་རོ་ཙ་རྣམས་ལ་གནང་ནས་ནགས་ཤོད་སྟོད་སྨད་
ཀྱི་ཁྲག་མཚོ་སྐེམ་པར་མཛད་ཅིང་བདེ་སྐྱིད་ཀྱི་ལམ་ལ་བཀོད། ཤུག་གདོང་
གི་དགོན་པ་ཕུལ་བས། དཀའ་བཅུ་ངག་དབང་རྒྱལ་མཚན་བླ་མར་བཀོད་པ་
དང་༑ ལྕམ་མདའ་ལ་ཀླུ་འབུམ་དཀའ་བཅུ་པ་བླ་མར་བཀོད། དེ་ནས་བྲག་
དམར་སྨུག་ཤོད་ཀྱི་ལ་བར་དེར་བཞུགས་ཞག་མཛད་པའི་ཚེ། ཇོ་བོ་ཡབ་
སྲས་ཀྱིས་ལུང་བསྟན་མཛད། དཔལ་འབར་ནང་སོ་གཉིས་ཀྱིས་གདན་དྲངས།
དགོན་པ་ཕུལ་བས་སྤྱི་བླར་དཀའ་བཅུ་ཀུན་དགའ་དཔལ་བཟང་བཀོད་པར་
མཛད༑ ཝིག་བཀྲ་ཤིས་ཆོས་ལུང་དང་ཆོས་རྫོང་གཉིས་ཀྱི་བླ་མ་དཀའ་བཅུ་
ཕུན་ཚོགས་རྣམ་རྒྱལ་བཀོད། པོ་ཏི་མ་ནས་ རྗེ་དྲུང་ཤེས་རབ་དབང་པོས་
གདན་དྲངས་པ་ལྟར་བྱོན་ནས་ལྷ་ཆེན་བཞེངས་པའི་རབ་གནས་མཛད། ཕྱག་
ནས་ཟུག་པ་དང་མེ་ཏོག་གི་ཆར་བབས་པ་སོགས་ངོ་མཚར་བའི་ལྟས་དཔག་
མེད་བྱུང་། སྤྲུལ་སྐུ་འཕྲིན་ལས་དབང་པོ་དཔོན་སློབ་ཀྱང་དད་པས་ཕྱག་ཕྱིར་
འབྲངས༑ དབུ་རི་ནས་བླ་མ་དགེ་བཤེས་མང་དུ་འཛོམས་པ་ལ། སྤྱན་རས་
གཟིགས་ཀྱི་ལམ་རིམ་དང༌། སྙིང་པོ་དོན་གསུམ། མི་ཏྲ་ཁྲིད་དྲུག་བདེ་མཆོག་
- 320 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
སྙན་བརྒྱུད་ཀྱི་དབང་སོགས་ཟབ་ཆོས་ཀྱི་དགའ་སྟོན་འགྱེད། བྱང་སེམས་བློ་
གྲོས་འོད་ཟེར་གྱིས་ཁོ་རང་གི་སྐྱེ་བ་སྔ་ཕྱི་དང་སྐུ་ཚེ་ཇི་ཙམ་ཐུབ་པ་སོགས་
བརྟག་པ་ཞུས་པས། ཡི་དམ་ལྷས། སྔོན་གྱི་གཞོན་ནུ་རྒྱལ་མཚན་ཉིད། །
དབུས་སུ་ཤེས་རབ་འཕེལ་བ་དང་། །ཁམས་སུ་བློ་གྲོས་འོད་ཟེར་ཡིན། །འདི་
ནས་དགའ་ལྡན་གཤེགས་པ་དང༌། །ཞིང་འདིར་སྐྱེ་བ་ལེན་པ་གཉིས། ། ན་
ཐུགས་ཀྱི་འདུན་པ་གང་གཙོ་ཡིན། །ཞེས་སོགས་ལུང་བསྟན་གསལ་བར་བྱུང་
བས༑ སློབ་དཔོན་པ་དེ་ཉིད་ཕུ་ཆུང་བ་གཞོན་ནུ་རྒྱལ་མཚན་གྱི་སྤྲུལ་པར་
འདུག་པ་དང་། འཕྲལ་གྱི་མཛད་པ་ཡང་། འབུལ་བ་གང་བྱུང་བླ་མ་དང་དགེ་
འདུན་ལ་ཕུལ་བ་མ་གཏོགས་ བདག་བཟུང་མི་མཛད། གྲོང་འདབས་དང་
རྒྱལ་ཁམས་མི་ཉུལ། རི་ཁྲོད་ཁོ་ན་ལ་བཞུགས། འཁོར་དགེ་སློང་བཞི་སྡེ་དང་
རབ་བྱུང་གསོག་འཇོག་སྤངས་པ་མ་གཏོགས། གང་བྱུང་གི་འཁོར་སློབ་མི་
བསྟེན༑ ཆོས་གོས་རྣམ་གསུམ་དང་ལྷུང་བཟེད་འཁར་གསིལ་ལས་ཆེ་ཉམས་
ཀྱི་དྲེགས་པ་མི་མཛད། ཉིན་རེ་མདའ་ཚད་མའི་ཤོག་བུ་བདུན་རེ་ཆག་མེད་དུ་
གཟིགས་ཤིང་། སཙྩ་གང་ཐེབས་རེ་འདེབས། །
དེ་ནས་རས་ཁ་རེས་ཞལ་ཁེབས་མཛད་ནས་ཉིན་མཚན་མེད་པར་ཐུགས་
དམ་ཁོ་ན་བརྩོན་པར་མཛད་པ་སོགས་རྣམ་ཐར་གྱིས་ཐུགས་འཕྲོག་སྟེ་བཀའ་
ཆོས་གསན་པ་ནི། གསང་བ་འདུས་པའི་དབང་། ཡི་དམ་རྡོ་རྗེ་འཇིགས་བྱེད།
མི་འཁྲུགས་པ། བཀའ་གདམས་ཐིག་ལེ་བཅུ་དྲུག་གི་དབང་། སྨན་བླ། དུད་
སོལ་ལྷ་མོ། ཆོས་རྒྱལ་དུག་རི་ནག་པོ། དུར་ཁྲོད་མགོན་པོ། འཇམ་དཔལ་ན་
-321 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ག་རཀྟ། སྒྲོལ་དཀར་ཡིད་བཞིན་འཁོར་ལོ། སེང་གདོང་བ་ རི་ ལུགས། རྗེ་
རིན་པོ་ཆེ་ནས་བརྒྱུད་པ་གཙོ་འཁོར་གསུམ། གུ་རུ་ཞི་བ། སངས་རྒྱས་ཀླུ་
དབང་རྒྱལ་པོ། ཚོགས་བདག་དཀར་པོ། ཚེ་རིང་མཆེད་ལྔ། རྟ་མགྲིན་ལྕགས་
རལ་ཅན། སྨེ་བརྩེགས། ཤ་ཝ་རི་རྣམས་ཀྱི་རྗེས་གནང་དང་། སེང་གདོང་མ།
འཇམ་དཔལ་ན་ག་རཀྟ། རི་ཁྲོད་ལོ་མ་ཅན། ཆོས་རྒྱལ་དུག་རི།འཇམ་དཔལ་
ནག་པོ། ཨེ་ཀ་སྦྱོ་བཟློག་སོགས་ཀྱི་ལུང་རྣམས་གསན་ཅིང་། མཐར་སྐུ་གཤེགས་
པའི་སྐབས་སུ་ཡང་། ཞལ་སྔ་རིན་པོ་ཆེ་ཆོས་ཁྲིའི་གཟིམ་ཁང་དུ་བཞུགས་
པར་གཟིགས་སྣང་ལ། སློབ་དཔོན་པ་དེ་སྐུ་སྔར་ལས་ཆེས་གཞོན་པ་ལ་ཆོས་
གོས་ངུར་སྨྲིག་གི་མདོག་དང་དབུ་ལ་པཎ་ཞྭ་ཟླུམ་མེ་བ་གཅིག་གསོལ་བ་ཁ་
བཏགས་དཀར་པོ་ཞིག་བསྣམས་ནས་ཕྱག་ཕུལ་བར་བྱོན། ལྷའི་བུ་མཛེས་
ཤིང་ཡིད་དུ་འོང་བ་དང་རིན་པོ་ཆེ་སྣ་ཚོགས་ཀྱིས་བརྒྱན་པ་ཞིག་གིས་སེངྒེ་
སྔོན་པོ་སྒ་སྟན་བཟང་པོས་སྤྲས་པ་གཅིག་ཁྲིད་ནས་ཕར་ངོས་དེར་འདུག། གལ་
སློབ་དཔོན་པས་ངེད་དགའ་ལྡན་དུ་འགྲོ །སྒྱུ་ལུས་བོར་བས་འདས་མ་འོངས་
ཐམས་ཅད་ཤེས་པར་སྣང་གསུང་ནས་ཞུས་ལན་ཐམས་ཅད་མ་འོངས་ལུང་
བསྟན་དུ་འདུག་པས་ཕྱག་བྲིས་མཛད་ནས་དབུ་རིར་བསྐུར་གནང་བ་དང༌།
དབུ་རི་ནས་ད་ནང་ཐུགས་དམ་གྲོལ་འདུག་ཟེར་བའི་སྙན་འདེབས་བཀྲ་ཤིས་
ཁ་བཏགས་ཁྱེར་མི་དང་ལམ་དུ་འཕྲད། དེ་ནས་བཟུང་སྟེ་དགོས་གལ་ནམ་
ཆེར་ལུང་བསྟན་མཛད་པས་གཞན་དང་མི་མཉམ་པའི་ཡ་མཚན་པ་ཞིག་སྟེ།
གསན་ཡིག་ལས། བྱང་སེམས་གཞོན་ནུ་རྒྱལ་མཚན་སྤྲུལ་པ་མཆོག །བློ་གྲོས་
-322-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ch
འོད་ཟེར་དྲུང་དུ་གསང་འདུས་དང་། །འཇིགས་བྱེད་བཀའ་གདམས་ཐིག་ལེ་
བཅུ་དྲུག་དང༌། །གཞན་ཡང་དབང་ལུང་རྗེས་གནང་ལ་སོགས་པ། །ཆོས་མང་
ཐོབ་ པའི་རྩ་བའི་བླ་མ་ཡིན། །ནམ་དགོས་ ལུང་བསྟན་མཛད་པའི་བླ་མ་
ལགས༑ ༑ཞེས་གསུངས་སོ།། །བསམ་པ་བྱང་བ་ཞི་བས་
དེ་ནས་རྫི་ཐོར་བཞུགས་སྐབས། དམག་སྒར་སྡེ་པའི་སྲས་པོ་དེ། འཇམ་
དབྱངས་བདུན་རྒྱུད་ཀྱི་ལྔ་པ་བ་སོ་བའི་སྤྲུལ་སྐུ་ཡིན་པའི་ལུང་བསྟན་གསལ་
བར་བྱུང་བས། སྐེལ་པ་ཁོག་ཏུ་སྒར་པ་ཕེབས་ནས། སྔར་འཇང་ཞབས་སུ་
ལུང་བསྟན་བྱུང་ཚུལ་དང༌། སླར་ཡང་རྫི་ཐོར་ལུང་བསྟན་བྱུང་བས་ཅིས་ཀྱང་
ཁྱོད་ཀྱི་སྲས་པོ་དེ་རབ་ཏུ་དབྱུང་དགོས་གསུངས་པས། དཔོན་ཚང་གིས་ཡི་གེ་
བསླབ་མི་དགོས་པ་གཅིག་ཀྱང་བྱུང་། ལུང་བསྟན་ལྟར་འཁྲུལ་མེད་འདུག་ན་
ཕུལ་བས་ཆོག་ཟེར་བས་སྒར་དུ་གདན་དྲངས། རབ་ཏུ་བྱུང་ནས་མཚན་ཡང་
ལུང་བསྟན་པ་ལྟར་ལྷ་དབང་ཆོས་ཀྱི་རྒྱལ་མཚན་དུ་གསོལ། དེ་དུས་ཡབ་
དཔོན་ཚང་གིས་ཁོ་རང་ཡབ་སྲས་ཀྱི་སྐྱེས་བརྟགས་ཞུས་པས། ལྷ་དབང་ཆོས་
ཀྱི་རྒྱལ་མཚན་ དཔལ་ བཟང་ པོ། །རྗེ་བཙུན་འཇམ་པའི་དབྱངས་ཀྱི་རྣམ་
འཕྲུལ་ཞིག །སངས་རྒྱས་བྱང་སེམས་རྣམས་ཀྱིས་ཡིན་ཞེས་གསུངས། །ཞེས་
སོགས་སྐྱེས་རབས་བདུན་བར་གྱི་ལུང་བསྟན་ཤིན་ཏུ་གསལ་བ་དང་། ཡབ་
ཡུམ་འཁོར་བཅས་ཀྱི་སྔ་ཕྱིའི་ལུང་བསྟན་རྒྱས་པར་མཛད། དེ་ནས་ཆོས་ཁྲི་
ཐང་དུ་དབྱར་གནས་ཟླ་བ་གསུམ་ཧྲིལ་པོར་མཛད། བཞེད་རྩ་ཆོས་སྡེ་སོགས་
དགེ་འདུན་གྱི་ཚོགས་དཔག་ཏུ་མེད་པ་འདུས་པ་ལ། མདོ་སྔགས་གཉིས་ཀྱི་
- 323 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཆོས་ཀྱི་འཁོར་ལོ་བསྐོར་ནས་བསྟན་པའི་སྒྲོན་མེ་སྦར། ཆབ་མདོ་ནས་གདན་
འདྲེན་བསྐྱར་མ་སླེབས་པས། དབྱར་གནས་གྲོལ་ནས་ཆིབས་ཞལ་བསྒྱུར་ཏེ་
སྒར་པ་ཉ་ཁམས་དང་། ཟལ་སྟམ་སུམ་མདོར་ཕེབས། བླ་མ་ནགས་ཤོད་པ་
དང་༑ ཉ་ ཁམས་དབོན་པོ་ཀུན་དགའ་བཀྲ་ཤིས་དང་། སྤེན་ལུང་ཆོས་རྗེ་
གསུམ་ལ་བདེ་མཆོག་སྙན་བརྒྱུད་ཀྱི་དབང་གནང་བས། གཟིམ་གུར་གྱི་སྟེང་
ན་འཇའ་འོད་འཁྱིལ་བ་གདུགས་ལྟ་བུ་ཡུན་རིང་གནས་པ་ཕྱི་རོལ་སྐོར་ལམ་
ནས་ཀུན་གྱིས་མཐོང་། ཆོས་རྗེ་དེ་ཉིད་ཞལ་སྔ་གོང་མའི་གྲྭ་སློབ་འོད་ཟེར་
དཔལ་གྱི་སྐྱེ་བར་ལུང་བསྟན་པ་ལྟར། ཁོང་རང་སྒར་པའི་ཕྱག་ཕྱིར་བྱོན། དེ་
དུས་ཨ་མདོ་བ་མང་པོ་སླེབས་པས་འབུལ་ཞབས་ལྟོས་ཆེ་བར་ཕུལ། དེ་ནས་
ཆབ་མདོ་བྱམས་པ་གླིང་དུ་ཕེབས་པའི་ཚེ། རྗེ་དྲུང་དགེ་འདུན་བཀྲ་ཤིས་ཀྱིས་
སྣ་དྲངས་ནས་སེར་སྦྲེངས་སྤོས་སྣེ་སོགས་བསུ་བཀོད་ཕུན་སུམ་ཚོགས་པས་
གདན་དྲངས་ ཏེ་ དགོན་ ཐོག་ ཏུ་ ཞབས་ སོར་ འཁོད། བཞུགས་ ཁྲི་ གསར་
བརྩེགས་ཀྱི་ཐོག་ཏུ་བཞུགས་ནས་སྨོན་ལམ་དང་སྙིང་པོ་དོན་གསུམ། གླིང་
ཐོག་གི་ཆོས་ཁྲི་ཁར་བཞུགས་ནས་ཚོགས་ཆེན་ལ་ཞལ་སྔ་བཀའ་འབུམ་དང་།
སྤྱོད་འཇུག་དར་ཊིཀ །རྗེ་དྲུང་དང་བླ་མ་སློབ་དཔོན་ལྔ་དང༌། དབུ་མཛད་ཆེན་
མོ་སོགས་དྲག་རིམ་ལ་མི་ཏྲ་ཁྲིད་དྲུག་གི་དབང་ལུང་དང་། རྗེ་དྲུང་ལ་སྒོས་སུ་
ཟབ་ཆོས་མང་དུ་བསྩལ་བ་སོགས་སྤྱི་སྒོས་བསྟན་འགྲོའི་དོན་རྒྱ་ཆེར་མཛད།
ཞལ་སྔ་རིན་པོ་ཆེས་མཁན་པོ་དང་། རྗེ་དྲུང་གིས་ལས་སློབ་མཛད་ནས། ཆོས་
རྗེ་ངག་གི་དབང་པོ་བསྙེན་པར་རྫོགས་ཤིང་། དགེ་ཚུལ་སློང་སུམ་བརྒྱ་ལྷག་
- 324-



CHLO
གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཙམ་ སྒྲུབ་ གནང་མཛད། རྗེ་དྲུང་གིས་ལྷ་ཆེན་བཞེངས་ པ་ ལ་ རབ་གནས་
མཛད་༑ ཚོགས་ འཁོར་ གྱི་ སྐབས་ སུ་ བདུད་ རྩི་ ཁོལ་ ཞིང་ ལུད་ པས། དེར་
འཚོགས་ཐམས་ཅད་ལྷག་པར་དད་པ་སྐྱེས། དེ་ནས་ཕེབས་ཞལ་བསྒྱུར་ཏེ་སྐྱ་
རིས་གྲུ་ཁ་ལ་བྱོན་པས་གྲུ་སོ་དེ་ཤིན་ཏུ་རྩུབ་པར་གྲགས་ཀྱང་ཕྱག་ནས་མཛད་
པས་འཇམ་པར་གྱུར། དེར་རྡོ་ལ་ཞབས་རྗེས་ཤིན་ཏུ་གསལ་བ་ཞིག་བྱུང་། རྟ་
ཤོད་དེའུ་དགོན་ནས་འབྲོམ་གྱི་རིང་བསྲེལ་འཁྲུལ་མེད་གཅིག་ཕུལ་བྱུང་བ་
ནང་རྟེན་བྱས་ནས་འབྲོམ་གྱི་སྨན་སྐུ་གཅིག་བཞེངས་པས་མནལ་ལམ་དུ་
འབྲོམ་རིན་པོ་ཆེ་མཇལ་ཞིང་ཐུགས་ཤིན་ཏུ་མཉེས་པའི་མཚན་མ་བྱུང་།
དཀའ་བཅུ་ བློ་ གྲོས་ཆོས་ ཁྲིའི་བླ་མར་བསྐོས། ལྕགས་ ར་ ལ་ བྱམས་ཆེན་
བཞེངས་པར་རབ་གནས་མཛད། དེ་ནས་བཀྲ་ཤིས་ཆོས་ལུང་དུ་ཕེབས་པས།
ལོང་པོའི་སྡེ་པ་རྣམས་ཀྱིས་ཉི་ཟླའི་ས་ཆ་ཐོབ་རིས་རྣམས་ཕུལ་བས། སླར་
དགོན་པ་འདེབས་པར་ཐག་བཅད་ནས་ཡབ་རྗེ་དང་མཇལ་འཕྲད་མཛད་དེ།
ཉི་ ཟླ་ཐང་གི་ དགོན་པ་བཏབ། ལྷ་ ཁང་ མགོན་ ཁང་ དང་ བཅས་ པ་ དང་།
བྱམས་པའི་གསེར་ སྐུ་རྒྱབ་མཐོ་ ཉེར་ གསུམ་ པ་ གཅིག་བཞེངས། ཆོས་སྡེ་
བཙུགས་ནས་རབ་གནས་ལ་བཀའ་བརྒྱུད་སྟོད་སྨད་ཐམས་ཅད་འཚོགས་པ་
ལ་ཆོས་འཁོར་བསྐོར།
། 21:|: :
དེ་ལྟརཡང་རྗེ་རང་གི་གསུང་ལས། སླར་ཁམས་ཕྱོགས་ཀྱི་གདུལ་བྱས་
གདན་དྲངས་ནས། །ལོ་གསུམ་ ཆབ་མདོའི་བར་དུ་ ཕྱིན། །འབུལ་ བ་ དང་
ཞབས་ཏོག་དཔག་མེད་བྱུང་། །དེ་ཆུད་ཟོས་མེད་པར་ཡར་སླེབས་ནས། །ཉི་
- 325 -
་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཟླའི་དགོན་བཏབ་ལྷ་ཁང་དང་། །བྱམས་ཆེན་ཆོས་སྡེ་གྲུབ་པར་བྱས། །ཞེས་
གསུངས་པ་ལྟར་རོ། །དེ་ནས་ནམ་མཁའ་རིན་ཆེན་མཁའ་ལྡིང་ལ་ཁའི་བླ་
མར་བཀོད། དེ་སྐབས་སུ་ཞལ་སྔ་རིན་པོ་ཆེ་དང་། ཆོས་རྗེ་ངག་དབང་ཡབ་
སྲས་གཉིས་ཉི་ཟླ་ཐང་དུ་བདེ་མཆོག་གི་བསྙེན་མཚམས་ལ་བཞུགས་པས།
བདེ་མཆོག །རྡོ་རྗེ་རྣལ་ འབྱོར་ མ་ དང་། ཏེ་ལོ། ནཱ་རོ། མར་པ་ལོ་ཙཱ། སྒོ་
མཚམས་མ་བརྒྱད་དང་བཅས་པས་ཞལ་གཟིགས་དང་ལུང་བསྟན་མཛད། སྐུ་
མཚམས་གྲོལ་བ་དང་ཡབ་རྗེས་གདན་དྲངས་ནས་ཆོས་ཁང་རྩ་བར་ཕེབས།
དབེན་ གནས་ རྒྱལ་ མཚན་ རྩེ་ མོར་ ཞག་བདུན་ ཕྲག་ གཅིག་ སྐུ་ མཚམས་
བཞུགས་པས། གྲུབ་ཆེན་མི་ཏྲ་དང་། དྲུང་པ་རིན་པོ་ཆེ་དང་། ཡབ་རྗེ་གསུམ་
ཀ་ཧེ་རུ་ཀའི་ཆས་མཛད་ནས་སྐུ་ཚེའི་ཚད་ལ་སོགས་པ་ལུང་བསྟན་པ་མནལ་
ལམ་ལྟ་བུར་བྱུང་བས་ཡབ་རྗེའི་དྲུང་དུ་ཞུ་ཡིག་ཕུལ། དེ་ནས་སླར་ཉི་ཟླ་ཐང་
དུ་བཞུགས་སྐབས། ཆོལ་མི་གྲོ་སྒང་སྟེང་དུ་བྱམས་ཆེན་བཞེངས་པར་རབ་
གནས་གདན་འདྲེན་ཞུས་ ཀྱང་ ཕེབས་མ་ཐུབ་པར་ཚེས་གྲངས་ ཞག་དུས་
མཛད་དེ་ཉི་ཟླ་ཐང་ནས་རབ་གནས་གནང་། ཁོང་རྣམས་ཞག་དུས་དེ་ལ་ལྷ་
ཁང་དུ་མཆོད་འབུལ་གསོལ་འདེབས་བྱས་ནས་ཡོད་པར། ཉིན་ལམ་ལྔ་དྲུག་
གི་ས་ཐག་ཡོད་ཀྱང་། ཕྱག་ནས་ཆར་ལྟར་བབས་ཤིང་། ནས་འབྲུ་ལྔ་བྱམས་
པའི་ཐུགས་ཀར་ཟུག་པ་ལོ་མང་པོར་སོང་ཡང་མཇལ་དུ་ཡོད་པས་ཀུན་གྱིས་
ལྡོག་ཏུ་མེད་པའི་ཡིད་ཆེས་ཀྱི་དད་པ་ཐོབ། དེ་སྐབས་ལོང་པོ་གྱེ་སྟེང་ནས་
ཡོན་བདག་ཁག་ནས་མ་ནི་དུང་ཕྱུར་བཙུགས། སྒར་པ་དང་ཕན་བདེའི་ཆོས་
- 326 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
སྡེ་ གཉིས་ ཀ་ འཚོགས། བུམ་པ་ ཚོགས་ དབུ་དང་། སྐུ་ ཞབས་ གཉིས་ ཀར་
བཙུགས་པས་སྐུ་ཞབས་ཀྱི་དེ་ཞག་བདུན་ནས་འཕེལ་ཏེ་གཟིམ་གུར་གྱི་ནང་
ཐམས་ཅད་འཐོར། དེ་ནས་ཆེར་འཕེལ་བ་སྒར་དང་སྦྱིན་བདག་གི་བང་མཛོད་
དང་༑ ཉིན་ལམ་གཅིག་གཉིས་ཀྱི་ས་ནས་དེར་འདུས་པ་ཐམས་ཅད་ལ་འཐོར་
བས༑ ཐམས་ཅད་ཡིད་ཆེས་ཏེ་ཀོང་ཕྱོགས་སུ་མ་ནི་དུང་སྒྲུབ་ཀྱི་སྲོལ་ཤིན་ཏུ་
དར་བ་བྱུང༌། དེ་ནས་ཕ་ལམ་སར་ཕེབས་པའི་དུས་སུ་མནལ་ལམ་ལྟ་བུར།
བུད་མེད་དམར་མོ་ཞིག་གིས་སེང་གདོང་མའི་མངོན་རྟོགས་ཚིགས་བཅད་མ་
ཞིག་བཏོན་ཅིང་བཟློག་པ་བྱ་ཚུལ་བསླབ་བྱ་ལུང་བསྟན་མཛད་པས་དེ་བཞིན་
ཚོགས་འདོན་བཙུགས། དེ་ནས་སྒར་ཆེན་སྙེ་བོ་གང་ལ་ནས་བྱོན་པས་ཤཱ་འོད་
གངས་དཀར་གྱིས་ཆོ་འཕྲུལ་བསྟན་ཏེ། རི་ཐམས་ཅད་ཡོམ་ཞིང་འགུལ་ནས་
རྫ་རི་གཅིག་ཉིལ་བྱུང་བས། ཐམས་ཅད་སྐྲག་པར་གྱུར་ཀྱང་ཞལ་སྔ་རིན་པོ་
ཆེས་བྱམས་པའི་ལྟ་སྟང་མཛད་མ་ཐག་རང་ས་ལྟེམ་སྟེ་གནས། དེར་ཞབས་
རྗེས་ཤིན་ཏུ་གསལ་བ་ཞིག་ཀྱང་བཞག་པར་མཛད། སྙེ་བོ་སྟོད་སྨད་འགྲོ་དོན་
རླབས་ཆེན་མཛད་ནས་ཆོས་ཁང་རྩ་བར་ཡབ་རྗེའི་དགོངས་རྫོགས་ལ་ང་པ་
རིན་པོ་ཆེ་དང་། ཡབ་རྗེའི་གསེར་སྐུ་མི་ཚད་མ་རེ་བཞེངས་པའི་སྐབས་སུ་
དབུ་རྩེར་སྐུ་མཚམས་བཞུགས་པས། ཁྱོད་ནི་སངས་རྒྱས་བྱང་སེམས་ཐམས་
ཅད་ཀྱི། །སོགས་ལུང་བསྟན་ཞིབ་རྒྱས་བྱུང་བ་ཡི་གེར་བཀོད། ལྷ་སྟོན་རབ་
གནས་ཟིན་ནས་ཕན་བདེའི་གཟིམ་ཁང་གོང་དུ་བཞུགས་ཏེ། གཟིམ་ཁང་ཆེན་
མོའི་གློ་འབུར་དུ་ཚོམས་ཆེན་མཁར་ལས་མཛད་ཅིང་། རྩེ་ཐོག་ལོགས་བྲིས་
- 327-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལ་རྣམ་སྲས་ཀྱི་སྐུ་བཞེངས་པ་དེ་ལ་རྣམ་སྲས་དངོས་སུ་ཐིམ་པར་གཟིགས་
པས༑ ཚོམ་དེ་ལ་ཡང་ལྕང་ལོ་ཅན་དུ་གྲགས། སློབ་དཔོན་བློ་གྲོས་འོད་ཟེར་
བྱོན་ནས་ལུང་བསྟན་ཀྱང་མཛད། དེ་མོ་ལ་ནས་དབྱར་གནས་ལ་གདན་
དྲངས་པས་ཕེབས་ཏེ་སྙན་བརྒྱུད་ཀྱི་དབང་ལུང་དང༌། མི་ཏྲ་ཁྲིད་དྲུག་གི་
དབང་ལུང་གནང་། དཔོན་སློབ་ཉུང་སྐོར་ལ་བདེ་མཆོག་ཡུམ་བཀའ་གནང་།
ལྔ་བ་ཆུ་ཇོ་བོ་ལ་རབ་གནས་མཛད་པས། ཤེལ་འཕྲེང་འཛིན་པའི་ཕྱག་རང་
ལ་ནས་འབྲུ་བརྒྱ་དང་བརྒྱད་ཟུག་པ་སོགས་ངོ་མཚར་ཆེ་བ་བྱུང་། བཀྲ་ཤིས་
ཕན་བདེར་བཞུགས་སྐབས་བྱང་སེམས་བློ་གྲོས་འོད་ཟེར་བྱོན་ནས་ལུང་
བསྟན་མང་དུ་མཛད། དེ་དུས་ལྷ་ཁང་གི་རྒྱབ་འགྱེལ་བས། ཞལ་སྔ་རིན་པོ་ཆེ་
དང༌༑ སློབ་དཔོན་རབ་འབྱམས་པས་ཨར་ཆོག་མཛད་དེ་ལྷ་ཆེན་ཞིག་གསོས་
མཛད་༑ སྔ་སོར་བདེ་མཆོག་ཟུང་ མི་ ཚད་མ་ རེ་ཡིན་འདུག་ཀྱང་། བྱམས་
འཇམ་དབྱངས་ཞལ་མཐོ་བཞི་པ་རེ་གསར་བཞེངས་གནང་ནས་རབ་གནས་
རྒྱས་ པར་མཛད། དེ་སྐབས་ཀྱང་སློབ་དཔོན་བློ་གྲོས་འོད་ཟེར་བྱོན་ནས།
དུད་སོལ་ལྷ་མོ་འདི་རང་ཤུགས་ཀྱིས་འཁོར་ནས་འཕྲིན་ལས་སྒྲུབ་པར་འདུག་
པས་བསྐང་གསོ་བསྟོད་བསྐུལ་ལ་བརྩོན་པར་མཛོད་སོགས་ལུང་བསྟན་
གནང་བས། ལྷ་མོའི་སྒྲུབ་ཐབས་བསྟོད་བསྐུལ་ཡིག་ཆ་ཆ་ཚང་ལྗགས་རྩོམ་
མཛད༑ དེ་ཕྱོགས་ཀྱི་ལོ་ཐོག་ལ་ཚག་པས་གནོད་པ་ཆེན་པོ་བྱུང་བས་ཐམས་
ཅད་ལ་ཁྲལ་བཀལ་ནས་མེ་བསྲེག་ཡང་ཡང་བྱས་ཀྱང་སླར་སུམ་ལོག་ཙམ་
འཕེལ་བ་ན། མི་སྡེ་ཐམས་ཅད་འདུས་ནས་སྐྱབས་འཇུག་ཞུས་པས། བཀའ་
- 328 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ཤོག་སྤྲིང་ཡིག་གསུམ་བྲིས་ནས་གྲོང་སྟོད་སྨད་བར་གསུམ་དུ་སྦྱར་བ་ཞག་
གསུམ་ནས་ཚིག་པ་རྣམས་གཏན་མེད་དུ་གྱུར་པས་ཀུན་ངོ་མཚར་དུ་གྱུར་ནས་
སྐུ་ཞབས་ལ་ཞུས་པས། ངས་མི་ནད་དང་ཕྱུགས་ནད་གཏོང་བའི་ཡི་དྭགས་
རྣམས་ལ་སྒོ་ཡིག་བྱས་པས་ཐུབ་པར་སྣང་། ད་ལན་གྱི་ཚག་པ་གཏོང་བའི་སྡེ་
བརྒྱད་ཚོས་ཀྱང་ཉན་པར་སྣང་སྟེ། གཟུགས་ཡོད་ཀྱི་མི་ལ་ཁ་ཏ་འགྲོ་དཀའ་
སེ་ བ་ སྣང་ མོད་ གསུངས། དེ་ནས་ མཐའ་ ལྟག་ བསམ་ གཏན་ གླིང་ དུ་ སྐུ་
མཚམས་བཞུགས་པའི་མནལ་ལམ་དུ་ཤར་ཕྱོགས་བདེ་ལྡན་བཀོད་པའི་ཞིང་
ཁམས་ནས་གདན་འདྲེན་བྱུང་བས། དེར་དེ་བཞིན་གཤེགས་པ་མི་བསྐྱོད་
རྒྱལ་པོ་དང་། དཔལ་ནཱ་རོ་པ་དང་། ཇོ་བོ་རྗེ་པཎྜི་ཏའི་ཆ་བྱད་དང་། ཡབ་རྗེ་
ཧེ་རུ་ཀའི་ཆོས་མཛད་པ་དང་མཇལ། བསླབ་བྱ་དང་ལུང་བསྟན། ཞིང་དེའི་
བཀོད་པ་སོགས་ཞིབ་པར་ལུང་བསྟན་པོ་ཏིར་གསལ། དེ་ནས་ཉང་པོར་གདན་
དྲངས་ ནས་ འབྲུ་ ལར་ བཞུགས་ སྐབས་ བྱམས་ པས་ ཞལ་ གཟིགས། ཤབ་
འགྲུང་གི་བར་དུ་ཞག་བཞུགས་མཛད་སྐབས་རྡོ་ཁུར་ཐུབ་ཙམ་ཞིག་ལ་ཞབས་
རྗེས་གསལ་བར་གནང་བས། ཞབས་རྗེས་གདན་འདྲེན་ལ། རི་ཁ་སང་སིང་
གཉིས༑ གྲབ་ རྫོང་ གི་ རྫོང་ དཔོན་ དང༌། འབྲས་ དགེ་ འདུན་ སྒང་ པ་ བཞི་
མཉམ་འཛོམས་བྱུང་ཡང་། མི་མང་ཉུང་གིས་ཞབས་རྗེས་རི་ཁ་བས་ཐོབ།
སང་ སིང་བས་ འཁྲུགས་ པ་ ལོང་ གྲབས་བྱུང་བས། དབུ་པཎ་དང༌སྐུ་ཆོས་
སོགས་ན་བཟའ་ཆ་ཚང་བ་སང་སིང་བར་ གནང་ སྟེ་དམ་ལ་བཀར་ བས་
འཁྲུགས་པ་ཞི་བར་མཛད། བཀྲ་ཤིས་ཆོས་ལུང་དུ་ཕེབས། སྐུ་མཚམས་ཞག་
- 329 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བདུན་ ཕྲག་ གཅིག་བཞུགས་པས་སངས་ རྒྱས་བྱང་སེམས་མང་ པོས་ ཞལ་
གཟིགས་ལུང་བསྟན་ཞིབ་རྒྱས་བྱུང་བ་ལ། ཀ་ཡེ་སངས་རྒྱས་བྱང་སེམས་
གསན་དུ་གསོལ། །བདག་ལ་ལུང་བསྟན་སྔ་ཕྱི་མང་བྱུང་ཡང་། །བདག་ནི་ལེ་
ལོ་བརྗེད་ངེས་ཆེས་པ་དང་། །ཆོས་དང་འཇིག་རྟེན་རྣམ་གཡེང་སྣ་ཚོགས་ཀྱི། །
དབང་དུ་གྱུར་ནས་བཀའ་བཞིན་བསྒྲུབ་མ་ནུས། །ད་རེས་ལུང་བསྟན་བསླབ་
བྱ་འདི་རྣམས་ཀྱི། །བཀའ་ལས་འགལ་བ་ནམ་ཡང་མི་བགྱིད་དོ།།ཞེས་སོགས་
ཀྱི་ཞུ་ལན་ཀྱང་ཕུལ་བར་མཛད། གྲྭ་པ་རྣམས་ལ་བདེ་མཆོག་སྙན་བརྒྱུད་ཀྱི་
དབང་ལུང་གནང་ཞིང༌། སློབ་དཔོན་དཀོན་མཆོག་གྲགས་པ་བླ་མ་བཀོད་
པར་མཛད། དེ་ནས་ ཕན་བདེར་ཕེབས་ནས་བཞུགས། ཆོས་རྗེ་ངག་དབང་
ཁམས་ཕྱོགས་སུ་ཕེབས་ནས་གཞི་སྲུང་ལ་དབོན་པོ་ཀུན་བཟང་ཡོད་ཐོག །
རྡོར་རྒྱལ་གྱིས་ཉི་ཟླ་ཐང་འཕྲོག་པས་ཞལ་སྔ་རིན་པོ་ཆེའི་དྲུང་སྐོར་ཞིག་
བཏང་ཡང་། ཁོས་དགོན་པ་གཏད་མ་ཉན་པས་རྗེས་སུ་གྲོང་སོ་སོར་དམག་
བརྡ་གནང་ཞིང་ཕེབས་པས། ལྷ་དགའ་ལ་བྱོན་པ་དང་མནལ་ལམ་དུ་བྱང་
སེམས་བློ་གྲོས་རིན་ཆེན་བྱོན་ནས། གནོད་པ་བྱུང་དུས་བཟོད་པ་མི་བསྒོམ་ན་
བཟོད་པ་ནམ་ཙམ་བསྒོམ། གནོད་ལན་གནོད་པས་འཇལ་ན་ཐ་མལ་པ་དང་
ཁྱད་ཅི་ཡོད། སངས་རྒྱས་བྱང་སེམས་རྣམས་ཀྱིས་སེམས་ཅན་གྱི་དོན་མཛད་
པར་ཁྱེད་བཏང་ནས། ཁྱེད་ཀྱིས་མཛད་པ་འདི་འདྲ་བར་ངོ་མི་ཚ་བ་ཨེ་ཡིན་
གསུངས༑ ད་ལན་ལུང་བསྟན་འདི་ལྟར་བྱུང་ཞིང་། དོན་ལ་ཡང་དེ་བཞིན་
ཡིན་པས་དམག་བྱེད་ཐབས་མི་འདུག །ཅེས་དྲུང་སྐོར་དབུ་ཆེན་རྣམས་ལ་
- 330 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
གསུངས་པས༑ ཁོང་རྣམས་ཀྱིས་བླ་མའི་བཀའ་ལྟར་དོན་དུ་དམག་མི་བྱེད་
ཀྱང་རྗེས་སུ་འདུན་མ་ལ་ཕན་ཆེད་འཕྲལ་གཅིག་འདི་ཀའི་གྲ་སྒྲིག་མཛད་
དགོས་ཞུས་པས་དེ་བཞིན་མཛད། དེ་རྗེས་ངག་དབང་སྤོ་བོ་ནས་བྱོན་པ་དང་།
དེ་མོ་སློབ་དཔོན་སྤྲུལ་སྐུ་གཉིས་ཀྱིས་གཙོས་པའི་མཆོད་ཡོན་ཐམས་ཅད་
གྲོས་འཆམ་སྟེ་དམག་དཔུང་ཆེ་བར་བསྡུས་ནས་ཕན་བདེའི་ཆབ་དཀར་ནག་
གཉིས་ཀར་སླེབས་པ་དང༌། དམག་ཐོག་ཏུ་ཞལ་སྔ་རིན་པོ་ཆེ་ཅིས་ཀྱང་འབྱོན་
དགོས་ཞུས་པ་ན། ངོ་མ་ཆོག་པར་བྱོན་པས། དམག་གནས་གཞི་ལ་འབྱོར་
ཉིན་དམག་མི་རྣམས་ཀྱིས་ལམ་བར་ལ་ར་ལུག་བ་གླང་མང་པོ་བསད་ནས་
ཡོད་པ་དཔོན་སློབ་རྣམས་བྱོན་པ་དང་ཁུར་ལོང་མ་བྱུང་བར་ལམ་ལ་ར་ལུག་
བ་ལང་སྟོད་ཁོག་སྨད་ཁོག་ཕྲལ་བ་མང་པོ་གཟིགས་པས་དམག་སྒར་དུ་བྱོན་
ནས༑ ཆོས་རྗེ་ངག་དབང་དང་། སློབ་དཔོན་སྤྲུལ་སྐུ་སོགས་བླ་མ་སློབ་དཔོན་
དང་༑ དམག་དཔོན་ཐམས་ཅད་སྐུ་མདུན་དུ་བསྡུས་ནས། ངས་ཉི་ཟླ་ཐང་གི་
དགོན་པ་ལྷ་རྟེན་དང་བཅས་པ་བཞེངས་པ་ཡང་སངས་རྒྱས་ཀྱི་བསྟན་པ་དང་
སེམས་ཅན་གྱི་བདེ་སྐྱིད་ལ་ ཨེ་ཕན་བསམ་ པ་ ཡིན་ཀྱང་། འདིའི་དོན་དུ་
དམག་ལས་བྱེད་ན། བླ་མ་སློབ་དཔོན་དང་དགེ་འདུན་པར་དམག་གི་མིང་
བཏགས་པ་རང་གིས་སངས་རྒྱས་ཀྱི་བསྟན་པ་ལ་གནོད་ཅིང་། དེ་རིང་གཅིག་
པུའི་ཉེས་མེད་སེམས་ཅན་མང་པོ་བསད་ལུགས་འདི་ཡང་སེམས་ལ་བཟོད་
པའི་ཐབས་མི་འདུག་པས། སེམས་ཅན་གྱི་བདེ་སྐྱིད་ལ་གནོད་ན་དགོན་གྱི་
དགོས་པ་མེད། ད་ཁྱེད་རང་རྣམས་ཉི་ཟླ་ཐང་གི་དགོན་པ་དང་ང་གཉིས་
- 331 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འདམ་ག་གྱིས། ཚིག་འདི་མ་གཏོགས་ པ་ ཡོད་ རེ་ གསུངས་ནས་དབུ་སྙུན་
བཞེས་པས། ཐམས་ཅད་བྱ་ཐབས་བྲལ་ནས་ཞག་གསུམ་མཚམས་དམག་
རྣམས་སོ་སོར་གྱེས་པས་འགའ་ཞིག་གིས་དམག་ཚན་ཆེན་འདི་ལྟ་བུ་འཛོམས་
ནས་དོན་མེད་དུ་ གྱེས་དགོས་པ་ ཞེས་ སོགས་ བསྐུར་ ཞུས་ ཀྱང་ བྱས་ པར་
གྲགས༑ དེ་ཡི་སྐབས་སུ་རྒྱལ་སྲས་མི་ཏྲ་ཛོ་ཀི །བྱང་སེམས་བློ་གྲོས་འོད་ཟེར།
ཡབ་རྗེ་སོགས་བླ་མ་རྣམས་ཀྱིས་ཞལ་གཟིགས། དམག་གི་བྱ་བ་བཟློག་པར་
ཐུགས་དགྱེས་པ་ཆེན་པོ་མཛད་ཅིང་། སྐུ་ཚེ་བརྟན་པའི་ཐབས་དང་སྐུ་རིམ་
གལ་ཆེ་བར་ཡོད་གསུངས་པས། དེ་མོ་ཆོས་སྡེ་སོགས་དགེ་འདུན་རྣམས་དེར་
ཞག་ཤས་བཞུགས་ནས་སྐུ་རིམ་མཛད་ཅིང་། གླིང་ཐོག་གི་བཞུགས་ཁྲི་གསར་
དུ་བརྩེགས་ཤིང་སྨོན་ལམ་གནང་། དེའི་ཚེ་ཀོང་བཙུན་དེ་མོས་ཕྱག་ཕུལ་ཏེ་
དགོན་འདིའི་སྲུང་མ་ངས་བྱེད་བཞིན་ཡོད། ཤིང་ར་འདིར་སྨན་མོ་ཡང་མང་
བར་སྣང་བས་བྲག་འདི་ཡི་སྟེང་དུ་ང་ཡི་གཟུགས་གཅིག་བཞེངས། ལྷ་བཟོ་
ཡང་གཞན་མི་དགོས་པར་སྐུ་ཞབས་ཀྱི་དབོན་ཆུང་འདིས་འོང་ཞེས་སོགས་
ཞུས་པ་ལྟར། དེ་མོ་ལྷ་ཁང་བཞེངས་པར་མཛད།
དེ་ནས་ སྒར་ པ་ བྲག་ ལྕི་ལ་ སྟེང་ ཁར་བཞུགས་སྐབས། ཇོ་བོ་རྗེ། རྗེ་
དབོན་སངས་རྒྱས་འབྱུང་གནས་རྒྱལ་སྲས་ཞི་བ་ལྷའི་སྤྲུལ་པ་ཡིན་པ་སོགས་
སྐྱེས་རབས་གསུམ་གྱི་ལུང་བསྟན་གསལ་བར་མཛད། གཉེན་ ཁྲི་ བྲག་ལྕི་
གཉིས་ཀྱི་བར་འདུམ་མཛད་པར་སྒར་པ་དུ་ སྤང་ཁར་ཡུན་རིང་བཞུགས།
བདེ་མཆོག་སྙན་བརྒྱུད་ཀྱི་ལྷ་ཁྲིད་ཐུགས་རྩོམ་མཛད། ལྔ་བ་མར་ཁུ་མདོ་ལ་
DIH
-332 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བཞུགས་དུས་དེ་མོ་ལ་ཕྱོགས་ནས་མགོན་པོ་ཕྱག་དྲུག་པ་ཤིན་ཏུ་ཆེ་བ་མེ་རི་
མེད་པའི་འོད་ཟེར་ཁྲོམ་ཁྲོམ་བྱེད་པ་གཅིག་གཟིགས། ཀུ་དཀར་ཆབ་ཚན་དུ་
ཕེབས་པས། ཀོང་ལྷ་དཀར་པོ་དང༌། ཀོང་བཙུན་དེ་མོས་མཇལ་ཞིང་འབུལ་
བ་བྱས་པས། ཀོང་སྨད་སྐོར་ནས་འབུལ་བ་ཚད་མེད་ཕུལ་བ་བྱུང་། དེ་ནས་
ཕན་བདེར་བཞུགས་སྐབས། ཉང་ལོང་གཉིས་ཀ་ནས་གདན་ཞུས་ནན་ཏན་ཆེ་
བས་འབྱོན་པའི་ཞལ་བཞེས་གནང་ཡང་། ་
དེའི་ ཚེ་ ལུང་ བསྟན་བྱུང་ཚུལ་ནི། དུས་ ད་ ལན་ ཧོར་ཟླ་དགུ་ པ་ ཡི།།
ཚེསབརྒྱད་ཀྱི་རི་རྩེ་ཉི་ཤར་དུས། །རང་སེམས་དག་པའི་སྣང་བ་ལ། །རྗེ་བླ་
མ་བློ་གྲོས་འོད་ཟེར་དེ། །མདུན་ནམ་མཁར་བྱོན་ནས་འདི་སྐད་གསུངས།།
བྱང་སེམས་འགྲོ་འདུལ་ཆེན་པོ་ཁྱོད། །སྐུ་ཚེའི་བར་ཆད་གཉིས་ཙམ་འདུག །
ཡང་སྒོས་དྲུག་ཅུ་རེ་གཅིག་གི །བར་ཆད་བཟློག་ཐབས་གཉིས་ཙམ་བསྟན། །
དེ་ཡང་ཁྱོད་ཀྱིས་བསྒྲུབ་མ་བྱུང་། །སྒྲ་མི་སྙན་པའི་ཚེ་སྒྲུབ་འདི། །མ་ཆད་རྒྱུན་
དུ་འབོད་ཞུས་ཀྱང་། །དམིགས་རིམ་ལ་སོགས་ཇི་ལྟ་བར། །འབད་པས་ཚུལ་
བཞིན་བསྒྲུབ་མ་བྱུང་
། །ད་ནི་དྲུག་ཅུའི་སྐག་ལ་སླེབས། །ཞེས་སོགས་དང་།
དཔོན་སློབ་བཅོ་ལྔ་ཉི་ཤུ་ཚུན། །བྱ་བྲལ་མཛོད་ལ་དབུས་རི་བསྐོར། །ཞེས་
སོགས་ལུང་བསྟན་ཞིབ་རྒྱས་བྱུང་བས་ཉིང་ལོང་ཕྱོགས་སུ་ཕེབས་རྒྱུ་བཤོལ་
ཏེ་གསུང་ཤོག་གནང་། ཆས་བསྒྱུར་བྱ་བྲལ་མཛད་ནས་ཕེབས་རྩིས་མཛད་
པས་མནལ་ལམ་དུ་ཙ་རི་ཕྱོགས་ནས་མཁའ་འགྲོ་སྡེ་ལྔའི་གླུ་གར་དང་བཅས་
པས་བསུ་བ་བྱུང་བས་རོལ་མོའི་སྒྲ་ཡིས་མནལ་སད། དེ་ནས་ཙ་རི་ཕྱོགས་
-333-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ནས་མཁའ་འགྲོ་མ་ཞིག་དཔོན་སློབ་མཇལ་བ་དང་། བརྟན་བཞུགས་འབུལ་
བར་དངོས་སུ་བྱུང་། དེའི་ཚེ་བླ་མ་དབུ་ཆེ་འགའ་ཞིག་ནས། གནས་མཇལ་
ཕེབས་པ་འདི་འོ་བརྒྱལ་ཆེ་ཞིང་། དབུས་གཙང་གི་སྡེ་པ་ཚོ་སྟོབས་ཆེ་བས།
འགོར་གཞི་ཆེ་བ་ཅི་འོང་མི་ཤེས་པ་འདུག །དེ་བས་ལུང་བསྟན་རྣམས་སུ།
གནས་ཆེན་བགྲོད་དང་མྱུར་ལམ་ཕོ་ཉ་བསྟེན། །གང་རུང་བྱས་ན་བརྒྱད་ཅུ་རྩ་
བཞི་ ཐུབ། །ཅེས་ སྐུ་ ཚེ་ བསྲིང་ བའི་ ཐབས་ གཉིས་ གསུངས་ འདུག་ པས།
ད་ལམ་ མཁའ་ འགྲོ་མ་འདི་ ཡང་ ཡོངས་གྲགས་སུ་སྣང་བས། རྟེནའབྲེལ་
འགྲིགས་པར་འདུག་ཅེས་ནན་ཞུས་བྱས་པར། སངས་རྒྱས་ཀྱི་བསྟན་པ་ལ་
གནོད་ན་ང་ཚེ་རིང་ཡང་དགོས་པ་མེད། ཚེ་བསྲིང་ཐབས་གཉིས་གསུངས་
ཀྱང་གཅིག་འདི་ང་རང་མ་མོས། གནས་མཇལ་འདི་སྔར་ནས་འགྲོ་འདོད་
ཡོད་ཀྱང། བོད་ཀྱི་སྡེ་བདག་ཚོ་སྐྱོང་དཀའ་བ་འདྲ་བསམ་ནས་ཕྱི་བཤོལ་དུ་
སོང་༑ སྒྲ་མི་སྙན་པའི་ཚེ་སྒྲུབ་འདི་ལ་བསྔགས་བརྗོད་ཆེན་པོ་འདུག་པས།
འདིས་གོ་ཆོད་དམ་བསམ་པ་ཡིན་ཏེ། སློབ་དཔོན་པས་གསུང་ལུགས་ཐོག་ལ་
ཕོག་མ་ཕོག་ཅི་ལྟར་ཡང་། ད་ལམ་གནས་མཇལ་འགྲོ་བ་ཐག་བཅད་པ་ཡིན་
གསུངས་ནས། ཆིབས་རགས་སོགས་གཏན་ནས་མ་མཛད་པར་གྲྭ་པ་དགེ་
ཚུལ་སློང་གཙང་མ་ལྷུང་བཟེད་འཁར་གསིལ་འཛིན་པ་ཉི་ཤུ་ཙམ་གྱིས་བསྐོར་
ཏེ་ཕེབས་པར་ཕྱོགས་ཕྱོགས་ནས་བཤོལ་བཏབ་པ་དང༌། མཇལ་ཞུ་བཅར་
མཁན་མང་བས་ལམ་དུ་འགོར་གཞི་ཆེ་བ་དང༌། བྲག་ཕུག་དགོན་དུ་ཕེབས་པ་
ན༑ འཇང་ཞབས་ནས་འབུལ་སྐྱེལ་བའི་སྔ་འགྲོས་བང་ཆེན་འབྱོར་བས། དེ་
- 334-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
རྣམས་མ་སླེབས་བར་དགོན་དེར་བཞུགས་ནས་འབུལ་བ་རྣམས་བཞེས་ཏེ་
ཡར་བྱོན་པས། ཆོས་རྗེ་ངག་དབང་གཙོས་པའི་བླ་འགོ་བཞི་ཡི་རྟ་པ་ཕྱག་ཕྱིར་
འབྲང་མཁན་མང་བས་ཐུགས་ཁ་མ་རྫོགས་བཞིན་དུ་བྱོན་པས། གནས་ལུང་
ཡར་སྒྲོལ་དེར། ཉི་ཤུ་གཉིས་ལ་སྙན་གཞི་བྱུང་། ཉེར་གསུམ་ཉིན་གད་ཆགས་
ཤིང་ར་ནང་དུ་ཕེབས། དེར་བརྟན་བཞུགས་ཕུལ་ཞིང་སྟོད་སྨད་ཐམས་ཅད་དུ་
མང་བསྐོལ་མཆོད་བསྙེན་སོགས་སྐུ་རིམ་རྒྱ་ཆེན་བསྒྲུབས་པ་དང་། ཕྱག་ཕྱིར་
དྲུང་འཚོ་བ་གཉིས་སོགས་འཚོ་བྱེད་གང་མཁས་རྣམས་ཀྱིས་གསོལ་སྨན་ཕུལ་
ཡང་༑ སྙུན་གཞི་དྭངས་བསྐྱེད་མ་བྱུང་བས་ཡོན་མཆོད་ ཐམས་ ཅད་ ཀྱིས་
གསོལ་བ་རྩེ་གཅིག་ཏུ་བཏབ་པས། སྤྲུལ་སྐུ་མྱུར་དུ་འབྱོན་པའི་ཞལ་བཞེས་
གནང་སྟེ། དགུང་ལོ་དྲུག་ཅུ་བཞེས་པའི་རབ་བྱུང་དགུ་པའི་ཟད་པ་ཞེས་པ་མེ་
ཕོ་སྟག་གི་ལོར་མགོ་ཟླའི་ཚེས་བཅུ་ཡི་ཉི་མ་ཤར་དྲོས་ལ་རེ་ཞིག་གཟུགས་སྐུ་
རགས་པའི་ཆུ་འཛིན་འོད་གསལ་ནམ་མཁའི་ཀློང་དུ་ཐིམ་པར་གྱུར་ཏོ། །
1:|: དེའི་ཚེ་ས་གཡོས་ཤིང་མེ་ཏོག་གི་ཆར་བབས་པ་སོགས་ངོ་མཚར་བའི་
ལྟས་མང་དུ་བྱུང་། ཚེས་བཅུ་བཞིའི་ཞོགས་པར་ཐུགས་དམ་གྲོལ་བའི་རྟགས་
བྱུང་བའི་བར་དུ་ཇོ་ཇོ་དཔལ་ལྡན་སྐྱབས་ཀྱིས་མཆོག་ཏུ་གུས་པས་ཞབས་
ཏོག་ཕུན་སུམ་ཚོགས་པར་བསྒྲུབས། ། 111 2:
།དེ་ནས་སྐུ་གདུང་རིན་པོ་ཆེ་བཀྲ་ཤིས་ ཕན་བདེར་གདན་དྲངས་ནས་
དགུང་ཞག་གི་རིང་ཆོས་རྗེ་ངག་གི་དབང་པོ་དང༌། སློབ་དཔོན་སྤྲུལ་སྐུ། སློབ་
དཔོན་རབ་འབྱམས་པ་སོགས་དབུ་ཆེ་བུ་སློབ་ཐམས་ཅད་ཀྱིས་གདུང་མཆོད་
- 335 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལ་བརྩོན་པར་བྱས་ཤིང་། དགུང་ཞག་ གྲོལ་བ་ན། ས་དགེ་བཀའ་རྙིང་གི་
དགོན་པ་ཡོད་རིགས་ཀྱི་སེར་འཚོགས་ཆེན་མོ་བྱས་ནས་མཆོད་བསྙེན་ཕུལ་བ་
དང་༑ བཙུན་མའི་དགོན་ཆུང་ཡན་གྱི་བླ་མ་ཐམས་ཅད་ལ་འབུལ་བསྙེན་
བཀུར༑ ཁྲོམ་ཚོགས་ལའང་འགྱེད་སྟོན་བྱས། དེ་ནས་མ་འགྱངས་པར་དངུལ་
གདུང་བཞེངས་ཏེ་སྐུ་གདུང་རིལ་བཞུགས་བྱས་ནས་རབ་ཏུ་གནས་པའི་ཆོ་ག་
རབ་སྟོན་དང་བཅས་པ་རྒྱས་པར་བསྒྲུབས་ཏེ་དགོངས་པ་ཡོངས་སུ་སྐོང་བའི་
ཐབས་རྒྱ་གང་ཆེར་བརྩོན་པར་བྱས་སོ།། བོ ད ་དང་འཚོ་བ་ལ་
ཞལ་ གདམས་ སོགས་ གསུང་ རྩོམ་ གྱི་ རིགས་ ཀྱང་ སྔར་ ནས་ ཕྱོགས་
གཅིག་ཏུ་བསྡུས་ན་མང་དུ་ཡོད་པར་ངེས་ཀྱང་། དེ་ལྟར་མ་བྱུང་བས་དུས་ཕྱིས་
བདག་གིས་རྙེད་པའང་པོ་ཏིར་ལོངས་པ་ཡོད་དོ། །ཞེས་ཕན་བདེ་ཆོས་རྗེ་
མཁས་གྲུབ་ཤཱཀྱ་ལྷ་དབང་གིས་གསུངས་སོ།། ད་ལྟ་དང་། མགོ་
རྗེ་འདི་ཡི་ཞལ་སློབ་བུ་ཆེན་ཞི་བ་ལྷ་སྐུ་ཕྲེང་གཉིས་པ། རྒྱལ་ཚབ་དབོན་
དྲུང་སངས་རྒྱས་འབྱུང་གནས་དང་། ལྕགས་ར་སྤྲུལ་སྐུ་གཉིས་པ་ཆོས་རྗེ་ངག་
གི་དབང་པོ། དེ་སྤྲུལ་སྐུ་ཕྲེང་གཉིས་པ་དཔལ་འབྱོར་བཀྲ་ཤིས་དང་། ཐུགས་
སྲས་ལྷ་དབང་ཆོས་ཀྱི་རྒྱལ་མཚན། ཡབ་ རྗེ་ སྤྲུལ་སྐུ་སོགས་དང་། གོང་དུ་
སྨོས་པའི་ས་སྟེང་གི་ཆོས་རྗེ་མང་དུ་བྱུང་བ་རྣམས་འདིར་བསྐྱར་དུ་མ་བྲིས་སོ།།
དགོན་པ་བཏབ་པ་ཡང་རྗེ་རང་གི་གསུང་ལས། ལོ་བརྒྱད་དགུ་ཙམ་ཞིག་
འཇང་ཞབས་ བསྡད། །ལྷ་ ཁང་ དང༌ དགོན་ པ་ གཉིས་ ཙམ་ བཞེངས། །ཞེས་
གསུངས་པ་ལྟར། དང་པོར་གོ་བོ་དབོན་པོ་རིན་བཟང་གིས་ཕུལ་ནས་སྒོ་མུ་ཏི་
-336 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བཏབ་པ་དང༌། འཇང་རྒྱལ་གྱིས་ཞུས་ པའི་ རྫོང་ སྔོན་དང་ ཚ་ ཁའི་བར་དུ་
འབྲོང་རྭ་ཟེར་བའི་དགོན་པ་བཏབ་པ། འཇང་བོད་འཁྲུགས་སྐབས་འཇིག་
སྐད་དང་། ལྕགས་རྟ་ལ་སྒང་དང་བདེ་སྐྱིད་ཉི་མ་གླིང་གཉིས་ནི་ཕྱིས་ཀྱང་དར་
རྒྱས་ཆེ་བར་ཡོད་སྐད་དོ། །ཁམས་ཀོང་གི་ཕྱོགས་སུ་ཞལ་སྔ་ནས་གོང་མའི་
དགོན་སྡེ་རྣམས་ སུ་ བླ་ མའི་ བསྐོ་གཞག་ དང༌། ལྷ་ ཁང་ ཉམས་ གསོ་ དང༌།
མཆོད་ཐེབས་བཞག་པ་སོགས་བདག་རྐྱེན་མཛད་ཚུལ་རགས་རིམ་གོང་དུ་སོ་
སོའི་ཐད་ཀར་སོང་ལ། རྗེ་འདིའི་རིང་ལ་ཀོང་ཕྱོགས་སུ་དགོན་པ་གསར་
འདེབས་ནི་ཕན་བདེ་དང༌། ཉི་ཟླ་ཐང་གཉིས་ཡིན་ཞིང་། ཉི་ཟླ་ཐང་ནི་རྗེས་སུ་
དགོན་པ་ལྷ་རྟེན་དང་བཅས་པ་རྡོར་རྒྱལ་གྱིས་འཕྲོག་ཀྱང་། ཆོས་རྗེ་རྣམས་ཉི་
ཟླ་འོར་དུ་གཟིམ་ཁང་བརྩིགས་ནས་བཞུགས་པས། དེ་རྗེས་སྤྱིལ་བུ་ཡང་མང་
དུ་འཕེལ་ཞིང་ཆོས་སྡེ་དར་རྒྱས་ཆེ་བར་བྱུང་། ཕན་བདེའི་ཆོས་སྡེ་ནི་དང་པོར་
གནས་འདིར་བེ་ཏོའི་ནགས་ཚལ་སྟུག་པོ་འདབ་གཙང་པོ་དང་ཉེ་བའི་རྐུན་
ཇིག་འཁོར་བས་འཇིགས་པ་ཆེ་ཞིང་། ཕུ་ན་སྤྲིན་རི་བདུད་བཙན་རྩུབ་པས་
འཇིགས་སྣང་ཅན་ཞིག་ཡོད་ཀྱང་། ཞལ་སྔ་གོང་མ་ཐང་གྲ་ནས་ཡར་ཕེབས་
པའི་ལམ་ཞག་གཅིག་མཛད་པའི་བེ་ཏོ་ཆེན་པོ་གཅིག་གི་འོག་ཏུ་རྡོ་ཁྲི་ཞིག་
ཡོད་པ། དེ་དུས་དུད་སོལ་ལྷ་མོས་དཀར་ཤོད་དབོན་པོའི་སྙིང་ཕུལ་བས།
སྙིང་རྗེས་སེམས་ཅན་ལ་གནོད་འཚེ་མ་བྱེད་གསུང་ཚུལ་རྣམ་ཐར་དུ་འཁོད་
ཅིང་། འདིར་དགོན་པ་བཏབ་ན་དར་རྒྱས་འོང་ཚུལ་དང་། དེའི་སྲུང་མ་མོ་
རང་ གི་བྱེད་ཚུལ་དང༌། བསྟན་འཛིན་གྱི་སྐྱེས་བུ་ འབྱུང་ ཚུལ་སོགས་ལུང་
- 337 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
བསྟན་རྒྱས་པར་གསང་བའི་རྣམ་ཐར་དུ་ཡོད་པར་ཞལ་སྔ་ཆོས་འབྱུང་ལས་
བྱུང་ཞིང་། ཞལ་སྔ་འཕགས་པ་སངས་རྒྱས་ཉིད་སྐུ་ན་ཕྲ་དུས་བཀྲ་ཤིས་ཆོས་
ལུང་དུ་བྲོས་ཕེབས་སྐབས་གནས་འདིར་སྐུ་ངལ་གསོས་སར་གཟིམ་ལམ་དུ་
ལུང་བསྟན་བྱུང་ཚུལ་གོང་དུ་སྨོས་པ་བཞིན། ཡབ་རྗེར་སྙན་བསྐུལ་གནང་སྟེ་
ཁམས་ནས་དགུང་ལོ་ཉེར་ལྔའི་ཐོག་ དགོན་ པ་ འདེབས་པའི་ མཐུན་རྐྱེན་
འབོར་ཆེན་དང་། སྙན་བསྐུལ་གསུང་བཀོད་ཞིབ་ཕྲ་བསྐྱར་གནང་ལ་བརྟེན་
ནས་ཐོག་མར་གཟིམ་ཁང་ཆེ་ཆུང་འཚམས་པ་ གཅིག་དང་། ལྷ་ཁང་ཀ་བ་
བརྒྱད་ཅུའི་མལ་ལ་ཁང་པའི་ཐོག་ཚད་གཉིས་རེར་ཐོག་ཚད་རེ་བརྩིས་པའི་
ཁྱམས་ལ་ཐོག་གཅིག་གིས་བསྐོར་བ་བཞེངས་ནས། བལ་པོའི་ལྷ་བཟོ་བདུན་
འབད་མེད་དུ་བྱུང་བས་བཟོ་ཐབས་བཙུགས་ཏེ། ལོ་བདུན་ལ་ལྷ་ཆེན་ཐུབ་པ་
ཁམས་གསུམ་འཇིགས་སྐྱོབ་ཞལ་མཐོ་དགུ་པ་ལེགས་པར་གྲུབ། སྨན་འདམ་
ལས་མཆོག་ཟུང་མི་ཚད་རེ་བཞེངས། དགོན་བཏབ་ནས་ལོ་བཅུ་གསུམ་པ་ཆུ་
ཡོས་ལོར༑ ཞལ་སྔ་རིན་པོ་ཆེ་འཕགས་པ་སངས་རྒྱས་ཕེབས། དེ་ནས་ཞིང་
ཁམས་སུ་མ་བྱོན་པར་ལོ་ཉི་ཤུ་རྩ་གསུམ་ལས། ལོ་གསུམ་ལ་ཆབ་མདོའི་བར་
དུ་བྱོན་པ་དང༌། ཉི་ཟླ་ཐང་གི་དགོན་འདེབས་པ་སོགས་ལ་ལོ་ཤས་ཕེབས་པ་
མ་གཏོགས་གཙོ་ཆེར་ཕན་བདེ་རང་དུ་ཐུགས་ཕབ་ནས་བཞུགས་ཤིང༌། ལྷ་
ཁང་གི་རྒྱབ་འགྱེལ་བས་ལྷ་ཆེན་དང་བཅས་གཞི་ནས་ཞིག་གསོས་དང༌། སྤེན་
ཆག་ དང་ བཅས་ ཐོག་ བརྩེགས་ གསུམ་ ཐོན་ པར་མཛད། ལྡེམ་ སྐུ་ བྱམས་
འཇམ་དབྱངས་ཞལ་མཐོ་བཞི་པ་རེ་བཞེངས། དེ་མོའི་ལྷ་ཁང་གཟིམ་ཆུང་དང་
- 338 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བཅས་པར་གྲུབ། ཁྱམས་ སྒོར་མར་ཐོག་ གཅིག་བཏོད། སྒོ་ཁང་ཀ་དྲུག་མ་
ཚོམས་ཆེན་ལྕང་ལོ་ཅན་ཀ་ཆེན་བཅུ་གཉིས་ཀྱི་ས་དང་། གཞན་ཡང་གློ་འབུར་
མང་དུ་བཏོད། གཟིམ་ཁང་གོང་མ་དེ་ཆོས་སྡེའི་གཟིམ་ཁང་མཛད་ནས་གྲུ་
ཚང་བཙུགས། ཕན་བདེའི་ཁྲི་ལ་ཇོ་བསྟན་རབ་འབྱམས་པ་ཤཱཀྱ་རྒྱལ་མཚན་
བཀོད་ཅིང་། འདི་ཉིད་འབྲས་སྤུངས་བློ་གསལ་གླིང་དུ་སློབ་དཔོན་བསམ་
གཏན་མཆོག་སོགས་མཁས་པ་མང་པོར་གཞུང་ཆེན་བཀའ་པོད་ལྔ་སོགས་
དང་༑ རྒྱུད་པ་ངག་དབང་ཆོས་གྲགས་སོགས་ལས་གསང་བ་འདུས་པའི་རྒྱུད་
འགྲེལ་སོགས་དང་། དགའ་ལྡན་ཁྲི་ཟུར་བདེ་བ་ཅན་པ་ལས་དུས་ཀྱི་འཁོར་
ལོའི་ དབང་ ལུང་ མན་ ངག་ རྒྱུད་ འགྲེལ་ ཡོངས་ རྫོགས་ དང༌། བདེ་ དགྱེས་
སོགས་སྔགས་ཕྱོགས་ཀྱི་གཞུང་མཐའ་དག་གསན་ཅིང་ཁྲི་ཆེན་དེ་ཉིད་ལ་
བསྙེན་རྫོགས་ཞུས། རྒྱལ་བ་ཐམས་ཅད་མཁྱེན་པ་དགེ་འདུན་རྒྱ་མཚོ་དང༌།
བསོད་ནམས་རྒྱ་མཚོ་གཉིས་ཀ་ལ་བཀའ་ཆོས་མང་དུ་ཞུས་ཤིང་། ཞལ་སྔ་
འཕགས་པ་སངས་རྒྱས་ལ་ཞལ་སྔ་བཀའ་བརྒྱུད་ཀྱི་ཆོས་སྐོར་ཞུས། གཞན་
ཡང་ཀར་འབྲུག་སོགས་ཀྱི་བླ་མ་མང་པོ་ལས་ཆོས་བཀའ་མང་པོ་དང་། སྒྲ་
རྩིས་སོགས་ རིག་པའི་ གནས་ ཆེ་ ཆུང་ ཐམས་ཅད་ལ་མཁྱེན་པ་ རྒྱས་ པའི་
མཁས་གྲུབ་གཉིས་ལྡན་དུ་བཞུགས་ཤིང་། མཁས་ པའི་བྱ་བ་རྣམ་གསུམ་
གྱིས་ཐུབ་བསྟན་རིང་དུ་གསལ་བར་མཛད་པ་ཞིག་གོ །སྤྲུལ་སྐུ་མཐོང་བ་དོན་
ལྡན་དགེ་ཚུལ་བཞེས་པའི་མཁན་པོ་མཛད་ཅིང་། གོང་མའི་དུས་ཀྱི་དབང་
ལུང་མན་ངག་ཐམས་ཅད་དང༌། ཐུན་མོང་གི་རིག་གནས་ཉེར་མཁོ་རྣམས་
- 339 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱང་ཕུལ། རྗེ་དབོན་རྒྱལ་ཚབ་རིན་པོ་ཆེ་དང་། ཡབ་རྗེ་སྤྲུལ་པའི་སྐུ། མཁན་
པོ་ནམ་མཁའ་རྒྱ་མཚོ། སློབ་དཔོན་དགེ་ལེགས་རྒྱ་མཚོ་སོགས་དེ་དུས་ཀྱི་
ཞལ་སྔ་བཀའ་བརྒྱུད་ཀྱི་བླ་མ་ཆེ་དགུ་ཀུན་གྱིས་འདི་ལ་ཆོས་མ་གསན་པ་མི་
འདུག་ཅིང་དགུང་ལོ་དྲུག་ཅུ་རེ་གསུམ་བཞུགས། དེ་ནས་རྒྱལ་ཚབ་དབོན་
དྲུང་རིན་པོ་ཆེ་སོགས་གདན་ས་རིམ་བྱོན་གྱིས་དར་རྒྱས་ཆེ་བར་མཛད་དོ།།
1 སྨྲས་པ། ཁྱད་པར་འཕགས་པའི་ཡོན་ཏན་ནོར་བུའི་ཕྲེང༌།། རྒྱ་གར་
གས། ཁྱོད་ཐུགས་མགྲིན་པའི་རྒྱན་དུ་འཆང་བ་ལས།། ་་་་་
དེ ཆ་རེའང་འགྲོ་ལ་སྨན་པར་འཇུག་པའི་མཐའ།། །
སངས་རྒྱས་མཁྱེན་པའི་ཡུལ་ལས་རབ་ཏུ་འགོངས།། །།
ཀྲྀ་ཊ་ཀྱང་། བར་མ་ ར བ་ཀྱི་
འོན་ཀྱང་ཁྱེད་ཀྱི་ཡོན་ཏན་རྒྱ་མཚོ་ལས།། ་ ཨང་
བདག་བློ་ཀུ་ཤའི་རྩེ་མོས་ཟིལ་ཐིགས་ཙམ།། དང་
13: བླངས་ཏེ་བསང་གཏོར་བགྱིད་པའི་བསོད་ནམས་འབྲས། །
ཚངས་བསོད་བྱེ་བས་བསྐྲུན་པར་ག་ལ་ནུས།། ད་
ਇਕ ਮਾਨ ਨਾਲ ਬਹੁਤ ਸੁਆਲ ਲੇਬਲ
རྣམ་དག་ངེས་འབྱུང་བསམ་པའི་པིར་རྩེ་མོས།། ་་་ ་ ༡ ཀྱང་
པ་ལ། ། ཁྱོད་ཐུགས་ཡངས་པའི་གསེར་གྱི་མེ་ལོང་ངོས། ་་་་་
ལ་ སྲི ད་པའི་བདེ་འབྱོར་མ་ལུས་སྡུག་བསྔལ་བའི།། ལ ། །
ན་སྣ་ཚོགས་རི་མོའི་གཟུགས་བརྙན་ཡང་དག་བྲིས།། ། །
- 340 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དེ་ཚེ་སྲིད་པའི་བདེ་ལ་རྒྱབ་ཕྱོགས་ཤིང་།། །།
བྱང་གྲོལ་བསིལ་བའི་དངོས་པོར་མངོན་བརྩོན་པས།།
རྣམ་དག་ཁྲིམས་ཀྱི་ལྷ་ཡི་བདུད་རྩིའི་ཆུས།།
ཁྱོད་ཐུགས་ཡོལ་གོར་ཡོངས་སུ་གཏམས་པར་གྱུར།།
བཤེས་གཉེན་དམ་པའི་ཞལ་གྱི་པདྨ་ལ།། །།
ཆགས་པའི་ལེགས་བཤད་སྦྲང་རྩིའི་དོག་པ་ནི།།
ཁྱོད་ཀྱི་རྣམ་དཔྱོད་ཡངས་པའི་མཆུ་རྣོན་གྱིས།།
མ་ལུས་ངོམས་པ་མེད་པར་གཞིབ་ལ་བརྩོན།།
ཐུབ་བསྟན་རྒྱ་མཚོར་དབང་བསྒྱུར་དེད་དཔོན་དེས།།
ལུང་རྟོགས་ཡོན་ཏན་རིན་ཆེན་དབྱིག་གི་ཚོགས།།
མ་ལུས་རང་སེམས་གཟིངས་ལ་སྤྱངས་པ་ནི།།
མཐའ་གཉིས་དབུལ་བ་སེལ་བའི་དཔྱིད་དུ་སྨིན།།
ཁྱོད་ཀྱི་འཕྲིན་ལས་ཟླ་བའི་འོད་ཟེར་གྱིས།། །
འཇིགས་རྟེན་ཆུ་མཐོངས་ཁྱོན་ཀུན་འགེངས་མཛད་པ།།
པདྨའི་ཚལ་འདིས་དཔྱིད་ཀྱི་དཔལ་མོ་ལ།། །།
ཀུན་དགའི་དགའ་སྟོན་འགྲེམས་དང་ཅིས་མི་མཚུངས།།
- 341 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཁྱོད་ཀྱི་ཡོན་ཏན་རིན་ཆེན་བརྩེགས་པའི་སྤོ།། ་ ་མ་འདས་
ཆ་ཤས་རྡུལ་རེས་དབྱིག་གི་བློ་གྲོས་མར།། །།
རྣམ་པར་འགྱིང་བའི་མཁས་རློམ་ཟིལ་གནོན་པའི། །
ད་ངོ་མཚར་གཏམ་གྱིས་སྨྲ་བྱེད་དལ་མ་གྱུར།། པ་ཚབ་དཔོན་
་་་་་་ལ་་་་་་
ཏེ་ལོ་ནཱ་རོ་མི་ཏྲ་ཛོ་ཀི་དང་།། ལྟ་དག ། ཁ་
མར་མེ་མཛད་དཔལ་འཇམ་དཔལ་སྙིང་པོ་སོགས།།
གྲུབ་པ་བརྙེས་པའི་བླ་མ་དུ་མ་ཡིས།། ཁྱོད་
དགྱེས་ཞལ་ཡང་ཡང་བསྟན་ནས་བྱིན་གྱིས་བརླབས།།
མི་བསྐྱོད་རྡོ་རྗེ་བདེ་མཆོག་རྣལ་འབྱོར་མ།།
ལ་སོགས་ཡི་དམ་ཞི་ཁྲོའི་ལྷ་ཚོགས་ཀྱིས།།
ཁྱོད་ནི་བྱང་སེམས་འགྲོ་འདུལ་ཆེན་པོ་ཞེས།། འབྲས།།
འཛུམ་ཞལ་བསྟན་ནས་ལུང་བསྟན་དབུགས་དབྱུང་མཛད།།
མཧཱ་ཀ་ལ་རྣམས་སྲས་དུད་སོལ་མ།།་ །
ཀོང་བཙུན་དེ་མོ་ལ་སོགས་སྲུང་མའི་ཚོགས།།
ཁྱོད་ཀྱི་འཕྲིན་ལས་མཐའ་དག་ངས་བསྒྲུབ་ཅེས།།
སྣ་ཚོགས་གཟུགས་ཀྱིས་རིངས་པར་དྲུང་དུ་བྱོན།།
- 342 -



བ
1:|:
།
གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
་ གསེར་གྱི་འཁོར་ལོའི་ཟེའུ་འབྲུ་རྒོད་པ་ཅན།།
ཏེ། ཁོ་པས་ཞབས་ཟུང་འདབ་བརྒྱ་རེག་པའི་རྡུལ་དག་ནི།
འཇང་ཕྱོགས་འགྲོ་མང་སྤྱི་བོའི་ཅོད་པན་གྱིས།། །།
ནད་མེད་པ་མཆོད་པའི་རྟེན་དུ་དམ་པ་ཁྱོད་ཀྱིས་བྱིན།།
ལོ་ཞེས། ། ་་་་་་་་་ །
ཀ
རྣམས་སད་དཔལ་ཡོན་ས་ལ་འཕོས་འདྲ་བའི།།
སྡེ་བཞི་ནོར་གྱིས་ཕྱུག་པའི་མི་དབང་གི །་
པ་ལ་གནས་པ། མི་འཕྲོག་དད་པའི་གསེར་གྱི་བ་གམ་རྩེར།། ་་་་
ལེན། ། གང་གི་ཞབས་སེན་རྒྱལ་མཚན་རྒྱན་དུ་བཀོད།
ད་
།
ཁྱོད་ཀྱིས་ཕྱོགས་འདིར་སྲིད་ཞིའི་མཚར་སྡུག་ཀུན།།
དང་འདྲ་བ་ གཅིག་ཏུ་རྫོགས་པར་མཛད་པའི་བཀའ་དྲིན་གྱིས།། །།
ལྟ་ན་སྡུག་པའི་གྲོང་ཁྱེར་ཟིལ་གནོན་པས།།
སྐབས་གསུམ་བདག་པོ་དེ་ཡང་ཁྱོད་ལ་འཁོན།། པོད་
ཀུན་ལ་གདན་
ཁྱོད་ཀྱི་བ་སྤུའི་ཁུང་བུ་རེ་རེར་ཡང་།། ཀོ ༡ པ་
། ད་དུང་། རྡུལ་སྙེད་དག་པའི་ཞིང་གི་བཀོད་པ་ནི།། ་ མ ་ ་ ་
གང་། ། སྐད་ཅིག་རེར་ཡང་མ་འདྲེས་རྫོགས་མཛད་པའི།། དམ་
དཔོན་ | ཀུན་མཁྱེན་རྒྱལ་བའི་རྣམ་ཐར་བདག་གིར་བཞེས།། ::།
- 343 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །རྒྱལ་བ་འཕགས་པ་ལྷ་
སྐུ་ཕྲེང་གཉིས་པ་འཕགས་པ་སངས་རྒྱས་ཀྱི་རྣམ་པར་ཐར་པ་བཤད་ཟིན་ཏོ།།
1:|: : ་་་་་་་ ལ་ལོ།
གདན་རབས་བཅུ་བཞི་པ་༧རྒྱལ་བ་འཕགས་པ་ལྷ་
སྐུ་ཕྲེང་གསུམ་པ།
1 །ཁྱབ་ ཀྱ ང་ ༡༩༧༡ ལ་ བ་དང་། ཏང་
དྲི་མེད་ཡེ་ཤེས་སྲིད་ཞིའི་མཚར་སྡུག་གི ། །
སྙིང་བཅུད་ལང་ཚོས་རབ་དྲེགས་ལུས་ཕྲ་མར།།
ཤར་བས་རྒྱལ་རྣམས་བདེ་ཆེན་ཆགས་པ་ལ།།
སྦྱོར་གང་བདག་མགྲིན་མཛེས་པའི་རྒྱན་དུ་རོལ།།
༧འཕགས་པ་ལྷ་བསོད་ནམས་རྣམ་པར་རྒྱལ་བ་དབང་པོའི་སྡེ་མི་
ཕམ་ཆོས་ཀྱི་རྒྱལ་པོའམ། མཚན་གཞན་ཞལ་སྔ་ནས་འཕགས་པ་མཐོང་བ་
དོན་ལྡན་དཔལ་བཟང་པོ་དེ་ཉིད་གང་དུ་འཁྲུངས་པའི་ཡུལ་ནི། ལོང་པོ་སྟོད་
པ་ཞེས་གཙང་ཞིང་ཡིད་འོང་བ་གནས་ཀྱི་ཁྱད་པར་ཕུན་སུམ་ཚོགས་པ་དང་
ལྡན་ པ་ ཞིག་གོ །དེར་ རང་བཞིན་དྲང་ཞིང་དད་བརྩོན་སྙིང་བརྩེ་ལྡན་པ་
རིགས་རུས་ཕུན་སུམས་ཚོགས་པའི་ཡབ་ཨོ་རྒྱན་ཞེས་བྱ་བ་དང་། ཡུམ་བུད་
མེད་ཀྱི་སྐྱོན་དང་བྲལ་ཞིང་ཡེ་ཤེས་ཀྱི་མཁའ་འགྲོ་མའི་མཚན་རྟགས་དང་
ལྡན་པ་བཀྲ་ཤིས་ལྷ་མོ་གཉིས་ཀྱི་སྲས་སུ་རབ་བྱུང་བཅུ་པའི་མེ་ཡོས་ལོར། །
- 344 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཡུམ་གྱི་སྤྲིན་རུམ་ནས་ཐུབ་བསྟན་པད་ཚལ་རྒྱས་པའི་གཉེན་དུ་མཆོག་སྤྲུལ་
གསར་པའི་ཉི་གཞོན་མངོན་པར་ཤར་བར་གྱུར་ཏོ། །
འདི་ཉིད་སྐུ་འཁྲུངས་མ་ཐག་ཏུ་སྐུ་མདོག་པདྨའི་རྩ་བ་ལྟར་དཀར་ཞིང་དྲི་
མ་མེད་པ་མཛེས་ཤིང་ཡིད་དུ་འོང་བ་ཞིག་འདུག་པས། ཨའོ་གངས་དཀར་
རྒྱལ་པོ་ཞེས་མཚན་གསོལ། ལྷུམས་སུ་ཞུགས་པ་ནས་བཟུང་གཟིམ་ཁང་དུ་
འཇའ་ཡང་ཡང་ཟུག་པ་དང་། དུས་ཚེས་བཟང་པོ་རྣམས་སུ་སྟོད་པ་བའི་གྲོང་
ཁོར་ཡུག་ཏུ་མཁའ་འགྲོ་མ་རྣམས་ཀྱིས་མཆོད་མེ་ཡང་ཡང་ཕུལ་བ་གྲོང་པ་
གཞན་རྣམས་ཀྱིས་ལན་མང་དུ་མཐོང་བས། འདི་ནི་གང་ཟག་རང་འགའ་བ་
ཞིག་མིན་པར་སྐྱེས་བུ་དམ་པ་ཞིག་གི་སྐུ་སྐྱེ་ཡིན་ཞེས་ཀུན་ལ་ཡོངས་སུ་
གྲགས་སོ། །སང་སིང་ནས་གོང་མའི་ རྩེ་གྲྭ་ གནས་བརྟན་རྒྱ་མི་དང་། དགེ་
སློང་དོན་གྲུབ་ ལེགས་པ་ གཉིས་ ཀྱིས་ སྐུ་ གོང་ མའི་ གསེར་ སྐུ་དང་། ཕྱག་
ཞབས་ཀྱི་རྗེས་དང་། ན་བཟའ་སྐོར་དབྱིབས་མཚུངས་འདྲ་མིན་རེ་གཟིགས་
འབུལ་ཞུས་པར་ངོས་འཛིན་འཁྲུལ་མེད་མཛད་པས། ཀུན་ངོ་མཚར་ཞིང་གོང་
མའི་སྤྲུལ་སྐུ་མ་ནོར་བ་ངོས་ཟིན་པས་ཡིད་བཞིན་གྱི་ནོར་བུ་སྟོར་བ་སླར་ཡང་
ལག་ཏུ་སོན་པ་ལྟ་བུའི་དགའ་བདེ་ཚད་མེད་པ་སྐྱེས། དགུང་ལོ་ལྔ་པའི་ཐོག་
བཀྲ་ཤིས་ཆོས་ལུང་ནས། སློབ་དཔོན་དཀོན་མཆོག་གྲགས་པ་དང་། དཔོན་
རིན་ཆེན་རྒྱལ་པོ་དང༌། དཔོན་ཟིལ་གནོན་སོགས་གྲོས་མཐུན་གྱིས་སྤྲུལ་སྐུ་
བཀྲ་ཤིས་ཆོས་ལུང་དུ་གདན་དྲངས་ནས་དཀར་སྤྲོ་ལེགས་འབུལ་དང་མཇལ་
ཕྱག་ཞུས། དེར་ཡང་གོང་མས་གནང་བའི་མཆོད་རྫས་འགའ་ཞིག་ངོས་འཛིན་
-345 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཛད་པས་དད་སྤྲོ་ལྷག་པར་འཕེལ། དེར་འཕྲལ་དུ་ཕན་བདེར་དཔོན་སློབ་
དབོན་དྲུང་རིན་པོ་ཆེར་གཏམ་བཟང་སྙན་འབུལ་དུ་བཏང་བས་བང་ཆེན་མ་
འབྱོར་གོང་ནས་གཟིམ་ལམ་དུ་ལུང་བསྟན་གསལ་བར་བྱུང་བས། སྤྲུལ་པའི་
སྐུར་ན་བཟའ་བསྒྲོན་རྒྱུ་བཟོ་བཞིན་ཡོད་ཐོག་བང་ཆེན་པ་འབྱོར། དེ་འཕྲལ་
བླ་ཆེན་དཔོན་སློབ་གསུམ་ཇ་འདྲེན་པར་སྔོན་ལ་བཏང་བས། ཁོང་དང་ཕྱག་
ཕྲེང་ཡང་ངོས་འཛིན་གནང༌། དེ་ཕྱིར་འབྱོར་འཕྲལ་དབོན་དྲུང་དཔོན་སློབ་
རྣམས་གདན་འདྲེན་ལ་བྱོན་པས། དབོན་དྲུང་ཁྱེད་ད་བར་མ་བྱུང་བ་ཅི་ཡིན་
ཞེས་ཡང་ཡང་ གསུངས། སྐུ་པང་ རང་ དུ་ ཕེབས་ནས་ མཉེས་ ཚུལ་ཅི་ ཡང་
མཛད༑ དེ་ནས་ཆེར་མ་འགྱངས་པར་ཕེབས་བསུ་སེར་སྦྲེངས་སོགས་བཀོད་
པ་ཕུན་སུམ་ཚོགས་པས་བཀྲ་ཤིས་ཕན་བདེར་གདན་འདྲེན་ནས་གཟིམ་ཁང་
དུ་གོང་མའི་ཁྲིར་བཀོད་ནས་ལེགས་འབུལ་དགྱེས་སྟོན་གཟབ་རྒྱས་བསྟར།
དེ་དུས་སྐུ་གོང་མས་ཆིབས་པ་ཡུན་རིང་མཛད་པ་ནོར་བུ་ཤང་དཀར་བྱ་བའི་རྟ་
མཆོག་ཅང་ཤེས་ཤིག་ཡོད་པ་དེས་དགའ་ཚོར་ཚད་མེད་བྱས་པས་ཁྲོམ་ཚོགས་
རྣམས་ངོ་མཚར་ཆེན་པོ་སྐྱེས། གནས་བརྟན་དབང་ཕྱུག་ཟེར་བ་འཇང་ནས་
ཡིན་པའི་སྐུ་བགྲེས་པོ་རྗེ་གོང་མ་ལ་དད་པ་ཤིན་ཏུ་ཆེ་བས། ཞབས་ལ་འཇུས་
ནས་བདེ་བ་ཅན་དུ་སྐྱེ་བར་གསོལ་བ་ཕུར་ཚུགས་སུ་བཏབ་པས། བདེ་བ་ཅན་
དུ་སྐྱེ་བར་ཞལ་བཞེས་ཐོབ་པ་ཞིག་ཡོད་པ་དེས་མིང་མ་བཏོན་པས་ཡིད་མ་
ཚིམས་ནས་ང་གང་དུ་སྐྱེ་འོང་ཞུས་པར། ཁྱོད་བདེ་བ་ཅན་དུ་སྐྱེ་འོང་བྱས་པ་
ཡིན་མོད། ཅེས་གསུང་ཆེན་པོ་གནང་བས་ཁོ་རང་ཡིད་ཆེས་ནས་མིག་ནས་
- 346 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
མཆི་མ་མི་ཆོད་པ་ཙམ་དུ་གྱུར། དགུང་ལོ་ལྔ་ནས་བརྒྱད་བར་ཀོང་པོའི་དགོན་
གནས་རྣམས་སུ་གདན་འདྲེན་གར་ཞུས་སུ་ཤས་རེ་ཕེབས་ནས་ཆོས་འབྲེལ་
གྱིས་ཚིམས་ པར་མཛད་ཅིང་། ཕལ་ཆེར་ ཕན་ བདེ་ རང་ དུ་ བཞུགས་ ནས་
གསན་ བཞེས་ གནང་། ཕྱག་ དྲུག་ པ་ དང་ བྲག་ མགོན་ སོགས་ ཀྱིས་ ཞལ་
གཟིགས་བྱུང་ཚུལ་སོགས་འགའ་རེ་གསུངས་པ་ལ། སློབ་དཔོན་དབོན་དྲུང་
གིས་མི་གསུངས་པར་ཞུས། རབ་འབྱམས་པ་ཤཱཀྱ་རྒྱལ་མཚན་པའི་དྲུང་དུ་ཡི་
གེ་འབྲི་ཀློག་སོགས་འཕྲལ་མཁོའི་ རིག་གནས་རྣམས་དང་། ཚེ་སྒྲུབ་གྲུབ་
རྒྱལ་ལུགས་དང་། མགོན་པོ་བར་ཆད་ཀུན་སེལ། ཕྱག་རྡོར་རས་ཆུང་ལུགས།
ཚོགས་བདག །རྣམ་སྲས། དུད་སོལ་ལྷ་མོ། དུར་ཁྲོད་མགོན་པོ། ཆོས་རྒྱལ། །
ཕྱག་བཞི་པ། སེང་ གདོང་མ། འཇམ་དབྱངས། ཕྱག་རྡོར། ཚེ་ དཔག་མེད།
སྒྲོལ་མ། ཛམྦྷ་ལ། བྲག་མགོན་རྣམས་ ཀྱི་ རྗེས་ གནང་དང་། གཅོད་དབང་།
མི་ཏྲ་ནས་བརྒྱུད་པའི་ཐུགས་རྗེ་ཆེན་པོ་གསང་སྒྲུབ་ཀྱི་དབང་བཞི་ཡོངས་
རྫོགས་ དང༌། བདེ་མཆོག་ སྙན་ བརྒྱུད་ ཀྱི་ཡབ་ བཀའ་ ཡུམ་བཀའ། གསང་
འདུས༑ འཇིགས་བྱེད། བདེ་མཆོག་ལཱུ་ཨི་པ་རྣམས་ཀྱི་དབང་ཆེན་དང་། མི་
ཏྲ་ ཁྲིད་དྲུག་ དང་། བཀའ་གདམས་གླེགས་བམ། ལམ་ རིམ་ ཆེན་མོ། སྤྱོད་
འཇུག་རྣམས་ཀྱི་བཤད་ལུང་དང་བཅས་པ་གསན་པར་མཛད། དེ་ནས་ཁམས་
ཕྱོགས་སུ་གདན་འདྲེན་ཞུ་བར་ཆོས་རྗེ་ངག་དབང་པ་ཕེབས་པར། དེ་འཕྲལ་
ཕེབས་མ་ཐུབ་ཀྱང་ཕེབས་པའི་ཞལ་བཞེས་མཛད། དགུང་ལོ་བརྒྱད་པ་ཤིང་
ཁྱི་ལོར་ཕན་བདེའི་གདན་སར། མཁན་ཆེན་ནམ་མཁའ་རྒྱ་མཚོ་དང་། འཆད་
- 347 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཉན་ པར་ སློབ་དཔོན་དགེ་ལེགས་ རྒྱ་མཚོ་དང༌། གཉེར་ པ་ བསོད་ནམས་
གྲགས་པ་བཀོད་པར་མཛད། དགུང་ལོ་དགུ་པ་ན་ཚོད་ལྡན་ཞེས་པ་ཤིང་ཕག་
ལོར་ཕན་བདེ་ནས་བཞུགས་སྒར་བཏེགས་ཏེ། ལོང་པོ་བཀྲ་ཤིས་ཆོས་ལུང་དུ་
ཕྱག་ཕེབས། སེར་སྐྱ་ཁྲོམ་ཚོགས་མཐའ་ཡས་པ་འདུས་ཤིང་དད་གུས་བསྙེན་
བཀུར་ཚད་མེད་པས་མཆོད་པ་དང༌། གྲུབ་ཐོབ་ངག་དབང་དཔལ་མཆོག་གི་
ཐུགས་དམ་རྟེན་སྒྲོལ་མའི་དངུལ་སྐུ་དང་། སྒམ་པོ་ཞབས་དྲུང་བཀྲ་ཤིས་རྣམ་
རྒྱལ་གྱིས། ཆོས་རྗེ་སངས་རྒྱས་དཔལ་འབྱོར་གྱིས་བཞེངས་པའི་ཞལ་སྔའི་
བཀའ་ འབུམ་ གསེར་ བྲིས་ པོད་ གཉིས་ ཀྱིས་ ཐོག་དྲངས་ པའི་ འབུལ་ བ་
བཏེགས་ཏེ་ ཇ་ འདྲེན་ འབྱོར་ བཞིན་ རྒྱ་ མདའ་ ཚལ་ དུ་ ཕེབས། དེར་ རབ་
འབྱམས་ པ་ ངག་དབང་ཤཱཀྱ་རྒྱལ་མཚན་ གྱིས་ མཁན་པོ་དང༌། རྒྱལ་ཚབ་
སངས་རྒྱས་འབྱུང་གནས་ཀྱིས་ལས་སློབ། སློབ་དཔོན་དགེ་ལེགས་རྒྱ་མཚོས་
ཞུ་བ་པོ་དང་དུས་གོ་བ་ཞུས་ཏེ་དགེ་ཚུལ་གྱི་སྡོམ་པ་བཞེས། མཚན་གྱི་ཐོག་
མར་འཕགས་པ་ཞེས་པ་མཁན་པོས་སྦྱར། བསོད་ནམས་རྣམ་པར་རྒྱལ་བ་
དབང་པོའི་སྡེ་ནི། དཔལ་མགོན་གྱིས་དབོན་དྲུང་སངས་རྒྱས་འབྱུང་གནས་ལ་
ལུང་བསྟན་པ་ལྟར་དང་། མི་ཕམ་ཆོས་ཀྱི་རྒྱལ་པོ་ནི། དབོན་དྲུང་གིས་མཚན་
དཀྱུས་བསྲིང་བའོ། །དེར་རི་ཁ་སང་སིང་གི་ཆོས་རྗེ་དང་། སྟག་ཕུ་ཆོས་རྗེ་
སོགས་ཉང་ལོང་སྐྱ་སེར་ཀུན་ཆོས་འབྲེལ་གྱིས་ཚིམས་པར་མཛད། ལྷ་རི་མ་
ཐང་སོགས་བྱང་རྒྱུད་ཀྱི་སྐྱ་སེར་མཐའ་ཡས་པའི་དོན་མཛད་ནས་རྗོད་ཨ་རིག་
ཐང་དུ་ཕེབས། དེར་སྐུ་ཞབས་གྲྭ་ཚང་བཙུགས་ནས་འཆད་ཉན་པར་སློབ་
- 348 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དཔོན་ཆོས་དར་རྒྱ་མཚོ་བཀོད། ཉིན་བཞིན་སྨོན་ལམ་གནང་། དེར་ལྷོ་རྒྱུད་
སྟོད་སྨད་ཀྱི་ཇ་འདྲེན་འཚམས་ཞུ་རིམ་པར་སླེབས། དཔལ་འབར་དུ་ཕེབས་
པས་ཆོས་རྗེ་རིན་ཆེན་གྲགས་པ་དང་། ནང་སོ་གཉིས་ཀས་ཞབས་སྤྱི་བོར་
བླངས་ཏེ་གུས་བཀུར་བྱས། ཆོས་ཁྲི་ཐང་དུ་ཕེབས། ཆོས་རྗེ་ངག་གི་དབང་པོ་
དང༌༑ རྗེ་དྲུང་ལྷ་དབང་ཆོས་ཀྱི་རྒྱལ་མཚན། དབུ་རི་ཆོས་རྗེ་དཀོན་མཆོག་
ལེགས་གྲུབ་སོགས་གོང་མའི་བུ་ཆེན་རྣམས་ ཀྱིས་གཙོས་པའི་ལྷོ་རྒྱུད་སྟོད་
སྨད་ ཀྱི་སེར་སྐྱ་མཐའ་དག་ ཞལ་རས་ཟླ་ཚེས་གསར་པའི་དཀྱིལ་འཁོར་
མཇལ་ཞིང་ཞབས་ ཀྱི་པདྨོ་ལ་བཏུད་པའི་ཆེད་དུ་འདུས། དབང་ཆོས་སྨོན་
ལམ་ སོགས་ སོ་ སོའི་ ཐུགས་འདོད་ཚིམས་ པར་མཛད། སྤོ་བོའི་ དགོན་ སྡེ་
ཐམས་ཅད་ཀྱིས་གདན་འདྲེན་ཞུས། ཆུ་མདོ། ཆོས་རྫོང་། སུམ་རྫོང་སོགས་
སྤོ་བོ་ཕར་ལུང་ཚུར་ལུང་ཡུལ་དགོན་ཚང་མས་གུས་བཀུར་འབུལ་ཞབས་ཚད་
མེད་ཞུས་ཤིང༌། སོ་སོའི་རེ་བ་བསྐངས་བར་མཛད། འ་འུ་དག་ནས་མགོན་
ཁང་བླ་མ་དང་། འབུར་མགོ་བླ་མ་དཀའ་བཅུ་པ་སངས་རྒྱས་འོད་ཟེར། མགོ་
ཡུལ་ཐེ་ཕར་ དགོན་ གྱི་བླ་མ་ཚུལ་ ཁྲིམས་བློ་གྲོས། དཀའ་བཅུ་པ་དཔལ་
འབྱོར༑ མཁན་པོ་སྐུ་མཆེད་སོགས་ཀྱིས་གདན་དྲངས་ནས་གུས་བཀུར་ཚད་
མེད་ཀྱིས་མཆོད་ཅིང་། ཇོ་བོའི་ཐུགས་དམ་རྟེན་སྒྲོལ་མའི་ལི་སྐུ་འོད་ཀོར་ཅན་
དང༌༑ སྤྱན་རས་གཟིགས་ཀྱི་སྐུ་སོགས་རྟེན་གསུམ་འགངས་ཆེ་བར་ཕུལ།
དབང་ལུང་སྨོན་ལམ་སོགས་འདོད་ཆོས་ཀྱིས་རེ་བ་བསྐངས། སྤོམ་མདའ་
ནས་དཔོན་མགོན་པོ་བསོད་ནམས་ཀྱིས་གདན་འདྲེན་ཞུས། རྒྱལ་པོ་ནག་
- 349 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཐིང་ གི་ དགེ་ རྩར་ འབུལ་ཆེན་ཕུལ། དེ་སྐབས་ དགོན་ པ་ འདེབས་ པའི་
གསོལ་བ་ཐོག་མར་བཏབ། དེ་ནས་རིམ་པར་ཐེམ་ཐོག་བར་དུ་ཕེབས། དེར་
ཆབ་མདོ་བྱམས་པ་གླིང་གི་གདན་འདྲེན་བསྐྱར་མ་འབྱོར་བས་ཕེབས་ཞལ་
ཡར་བསྒྱུར་ཏེ་བྲག་གཡབ་དཀྱིལ་ཐང་བརྒྱུད་ནས་ཕེབས་སྐབས་ཆབ་མདོའི་
ཕེབས་བསུ་སྔ་མ་འབྱོར། སེངྒེ་རྫོང་དུ་ཆབ་མདོའི་གྲྭ་ཚང་ལྔ་ཡི་སློབ་དཔོན་
དང༌༑ སྡེ་པ། གནས་པོ་སོགས་བླ་དཔོན་ཆེ་རིགས་རྣམས་ཇ་འདྲེན་འཚམས་
དར་ཕུལ་ཏེ་མཇལ་ཕྱག་གནང་། གསོལ་སྟོན་དགྱེས་སྤྲོ་ཞུས། དགུང་ལོ་བཅུ་
གཅིག་པ་མེ་གླང་ཧོར་ཟླ་གཉིས་པའི་ཚེས་ལྔ་ལ། མཆོད་རྫས་དང་རོལ་མོ་
སོགས་བཀོད་པ་ཕུན་སུམ་ཚོགས་པའི་སེར་སྦྲེངས་དགོན་དང་ཟམ་སོ་བར་
སྦྲེལ་བས་ཕེབས་བསུ་ཞུས་ཏེ། ཆབ་མདོ་ཆོས་འཁོར་བྱམས་པ་གླིང་དུ་ཞབས་
ཀྱི་པདྨོ་བཀོད། རྗེ་དྲུང་ཤེས་རབ་དབང་པོ་འདུ་ཁང་ཆེན་མོའི་སྒོ་འཕྱོར་ཕྱི་
རོལ་དུ་ཕེབས་ནས་མཇལ་དར་ཕུལ་ཏེ། འདུ་ཁང་དུ་གདན་དྲངས་ནས་ཁྲི་ལ་
འཁོད༑ སྤྱི་བསོ་ནས་དགྱེས་ སྤྲོའི་གསོལ་སྟོན་དང་ལེགས་འབུལ་ཞུས། དེ་
ནས་རྗེ་དྲུང་ཚང་གི་གཟིམ་ཁང་དུ་གདན་དྲངས་ནས་གསོལ་འབྲས་དཀར་
སྤྲོའི་ལེགས་འབུལ་བསྟར། དེ་ནས་མར་ཐང་དུ་བཞུགས་སྒར་གྲ་སྒྲིག་ཞུས་
ཐོག་ཏུ་ཕྱིར་ཕེབས། ཕྱི་ཉིན་ནས་ གཟིམ་ཁང་གིས་ གསོལ་སྟོན་ཟབ་རྒྱས་
དང་༑ དེ་ ནས་ ཉིན་ བཞིན་ བླ་ མ་ ལྔ་ དང༌། སྡེ་པ། གནས་ པོ་ སོགས་ ཀྱིས་
གཙོས་པའི་ཆེ་ཕྱུག་རྣམས་ཀྱིས་གསོལ་སྟོན་དང་བརྒྱ་འབུལ་གྱི་བསྙེན་བཀུར་
རིམ་པར་ཞུས། དེ་རྣམས་ལ་དབང་བཀའ་སྨོན་ལམ་སོགས་གནང་ནས་ཡིད་
- 350 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།།
ཀྱི་རེ་བ་ཡོངས་སུ་བསྐངས། དེར་འདུས་སེར་སྐྱ་ཀུན་ལ་མཇལ་ཕྱག་གནང་།
བཞུགས་སྒར་ནས་དགོན་པར་མང་བསྐོལ་ཐོག་དངུལ་དང་། ཇ་རྒུན་ན་བཟའ་
སོགས་ འགྱེད་སྣ་མང་པོ་བསྟར་ཞིང་། ཚོགས་ཟངས་དང༌། མགོན་ཁང་ལ་
གསེར་ འཕྲུ། ལྷ་ ཁང་རྣམས་ སུ་ བླ་རེ་ དང༌ ཕྱིར་ དར་ སོགས་ སྦྱོར་འཇགས་
གནང་༑ རྗེ་དྲུང་སོགས་བླ་མ་རྣམས་ལ་གནང་སྐྱེས་དང༌། སྡེ་པ། གནས་པོ་
སོགས་སྤྱི་སྒོས་སུ་གནང་ཆ་བསྩལ། དུས་བཟང་གི་སེར་སྦྲེངས་ཐོག་ཕེབས་ཏེ་
བཞུགས་ཁྲི་ཆེན་མོའི་ཐོག་ནས་གསུང་ཚངས་པའི་དབྱངས་ཀྱིས་བསྔོ་བའི་
མཐུན་འགྱུར་གནང་བས་ཐམས་ཅད་དང་བ་འདྲེན་ཞིང་དད་པའི་སྤུ་ལོང་
གཡོས༑ སྙན་ངག་ཀུན་བཟང་འཁོར་ལོ་སོགས་ལྗགས་རྩོམ་མང་དུ་གནང༌། །
ཟླ་བ་བཞི་ཡི་རིང་བཞུགས་སྐབས་སྤྱི་སྒོས་ལ་དབང་ལུང་སོགས་འདོད་ཆོས་
དང༌༑ མཇལ་ཕྱག །བསྔོ་སྨོན་སོགས་འབྲེལ་ཚད་དོན་ལྡན་གྱིས་ཐར་པའི་ས་
བོན་བསྐྲུན་པར་མཛད། དེ་ནས་ཡར་ཕེབས་ཞལ་བསྒྱུར་བར་ བླ་དཔོན་ཆེ་
གྲས་རྣམས་ཀྱིས་ཕེབས་སྐྱེལ་ཞུས་ཏེ། ས་སྒང་ཆོས་རྗེས་གསོལ་བ་བཏབ་པ་
བཞིན་ས་སྒང་རྣམ་རྒྱལ་གླིང་དུ་ཞབས་སོར་བཀོད། ཚེ་དཔག་མེད་ཀྱི་གསེར་
སྐུ་བཞེངས་ པ་ལ་ རབ་གནས་གནང་བས། ཕྱག་ནས་ཟུག་པ་དང་མར་མེ་
འཛིན་པ་སོགས་ངོ་མཚར་བ་བྱུང་། རྒྱལ་བ་ཙོང་ཁ་པའི་ཕྱག་དྲིལ་སོགས་
འབུལ་ཆེན་བསྟར། ཆོས་རྗེ་དཀོན་མཆོག་རིན་ཆེན་པས་དཔའ་ཤོད་དུ་གདན་
དྲངས་ནས། དངོས་འབུལ་རྒྱ་ཆེར་བསྟར། དེར་འདུས་ཀུན་ལ་དབང་སོགས་
ཆོས་ འབྲེལ་ དང༌། མཇལ་ ཕྱག །སྨོན་ ལམ་ སོགས་ འབྲེལ་ ཚད་ དོན་ ལྡན་
- 351 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མཛད༑ ཡུལ་བཞི་བརྒྱུད་ནས་ཆོས་རྗེ་ལྷ་དབང་པས་བྱ་ཕུད་དུ་གདན་དྲངས།
དེར་མནལ་ལམ་དུ་འཇའ་ཚོན་གྱི་དྲ་བའི་དབུས་ནས། རྗེ་བཙུན་ཙོང་ཁ་པ་
ཡབ་སྲས་ ལྔ་དང་། རྡོ་ རྗེ་ འཆང་གཙོ་འཁོར་གསུམ། ནཱ་ རོ་ པ་ གཙོ་འཁོར་
གསུམ་དང་བཅས་པས་ཞལ་གཟིགས། དེ་གའི་ཕྱག་བྲིས་ཞལ་ཐང་བཞེངས་
པ་ཕན་བདེར་བཞུགས། དེ་ནས་ཆོས་ཁྲི་ཐང་ན་དབྱར་གནས་མཛད་ཅིང་།
ལྷོ་རྒྱུད་སྟོད་སྨད་ཀྱི་བླ་མ་དགེ་འདུན་དཔག་མེད་འདུས་པར་ཆོས་འཁོར་མང་
དུ་བསྐོར། དབྱར་གནས་གྲོལ་ནས། སྤོ་བོ་དང་ལ་ཐོག་བ་ཁ་མཆུ་ལབ་གཞི་
ཆེ་བར་བར་འདུམ་གནང་བས་ཞི་འཇགས་མཛད། རྒྱ་སྟོན་པས་བདེ་སྟེང་དུ་
གདན་དྲངས། རྒྱ་སྟོན་དྲུང་པ་དང་ཕན་ཚུན་ཐུགས་ཡིད་གཅིག་ཏུ་འདྲེས་པར་
གྱུར༑ རྒྱས་ཤོད་དང༌། ནགས་ཤོད་སོགས་ སུ་གདན་དྲངས་ པར་ཕེབས་ཏེ་
དེར་འདུས་ཀུན་ཆོས་ཀྱིས་ཚིམས་པར་མཛད་ཅིང་། དེའི་ཚེ་དབོན་དྲུང་རྒྱལ་
ཚབ་རིན་པོ་ཆེ་དགུང་ལོ་སོ་བདུན་གྱི་དགུང་སྐེག་ཁེལ་བར། མ་རིག་སངས་
པས་མཁྱེན་པའི་དཀྱིལ་འཁོར་རྒྱས། །ཞེས་སོགས་ཀྱི་བརྟན་བཞུགས་ལྗགས་
རྩོམ་གནང་བ་ཚོགས་འདོན་དུ་བཙུགས། དེ་བར་ཡབ་སྲས་ལྷན་བཞུགས་
མཛད་ ནས་ ཞལ་ སྔའི་ བཀའ་ འབུམ། བདེ་ མཆོག་ སྙན་ བརྒྱུད། གྲུབ་ སྙིང་
སོགས་གོང་མའི་བཀའ་ལུང་མན་ངག་ཐམས་ཅད་ཡོངས་སུ་རྫོགས་པ་གསན་
བཞེས་མཛད། དེའི་ཚེ་ས་ཐམ་རྒྱལ་པོ་དང་། མེ་ཉག་ཇ་ཀཱ་པ། གོ་བོ་དཔོན་
པོ་རྣམས་ཀྱིས་གདན་འདྲེན་ཞུ་བའི་མི་སྣ་འབྱོར་བས། ཆོས་རྗེ་ངག་དབང་
དང་༑ རྗེ་དྲུང་ལྷ་དབང་སོགས་བླ་ཆེན་རྣམས་བཀའ་མོལ་བྱུང་དོན། རེ་ཞིག་
- 352 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཞལ་སྔ་རིན་པོ་ཆེ་སྐུ་ན་ཕྲ་བས་ས་ཐག་རིང་དུ་ཕེབས་འཐུས་མ་ཤར་ཞིང་
།
གོང་མའི་དུས་ནས་དེ་ཕྱོགས་གདུལ་སྐལ་ལྟ་བུར་སྣང་བས། རྒྱལ་པོའི་ཐུགས་
བཞེད་བསྐང་ཕྱིར་དབོན་དྲུང་རྒྱལ་ཚབ་རིན་པོ་ཆེ་སྐུ་ཚབ་ཏུ་ཕེབས་པ་ལེགས་
ཚུལ་བཀའ་བགྲོས་འཆམས་ པས། དབོན་དྲུང་ དཔོན་སློབ་ སྒར་ པ་ འཇང་
ཕྱོགས་སུ་ཕེབས་ཐོན་མཛད། དེ་དུས་ཀུ་ཅོར་ཇ་ཀྭ་པ་དང་གོ་བོ་དཔོན་པོ་ནང་
མ་མཐུན་པས་བར་འདུམ་མཛད་པར་ལོ་ཤས་འགོར་ཞིང་། དེ་ནས་ས་ཐམ་དུ་
ཕེབས་ནས་ས་ཐམ་གོང་མ་དང་མཇལ་འཕྲད་ལེགས་པར་བྱུང་། དེ་ནས་ས་
ཐམ་རྒྱལ་པོས་ཞལ་སྔ་རིན་པོ་ཆེ་སྐུ་ན་ཕྲ་ཡང་ཞལ་མཇལ་བ་ལ་སྔ་ཕྱི་ཡོད་
པས་ཅིས་ཀྱང་གདན་འདྲེན་ཞུ་དགོས། འདི་ནས་ཞུ་ཡིག་འབུལ་ཆོག་པས།
ཞལ་སྔ་རིན་པོ་ཆེ་སྒར་པ་འདིར་མ་ཕེབས་བར་དུ་ཁྱེད་ཀྱང་འདིར་བཞུགས་
དགོས་ཟེར་ནས་གདན་འདྲེན་པ་བསྐྱར་དུ་བཏང་། དེ་ནས་དཔོན་སློབ་སྒར་
པ་སྨར་ཁམས་ཕྱོགས་སུ་བཞུགས་ཤིང་འགྲོ་དོན་མཛད། ཞལ་སྔ་རིན་པོ་ཆེ་
ཡང་དེ་བར་ཆོས་རྗེ་ངག་དབང་གིས་གདན་དྲངས་ནས་སྤོ་བོར་ཕར་ལུང་ཚུར་
ལུང་༑ ཡེ་ གོང་ ནང་། རྟ་ འགྱག་ ལྗང་ གསུམ་ ཐམས་ ཅད་ དུ་ ཞབས་ ཀྱིས་
བཅགས་ཤིང་། དབང་བཀའ་སྨོན་ལམ་མཇལ་ཕྱག་སོགས་གང་འདོད་ཀྱི་རེ་
བ་བསྐངས་ཞིང་། ཤས་ཆེར་ཆོས་ཁྲིར་བཞུགས་སྐབས་ཀྱང་སྤོ་བོ་ཆུ་མདོ་བ་
དང་༑ ཀ་གནམ་བ་འཁྲུགས་ཆེན་ལངས་ཏེ་སུས་ཀྱང་མ་འདུམ་པར་རྗེ་འདི་
གཡུལ་ཐོག་ཏུ་ཕེབས་ཏེ་མཚམས་བཅད་ནས་སྡེ་འཁྲུག་ཞི་འཇགས་མཛད་
པས༑ སྡེ་དགོན་ཀུན་གྱིས་ལེགས་འབུལ་ཞུས། དེ་ནས་འཇང་གིས་གདན་
- 353 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འདྲེན་བསྐྱར་མ་བྱུང་བས་ཆིབས་ཞལ་བསྒྱུར་ནས་རིམ་གྱིས་ཚ་བ་སྒང་དུ་
ཕེབས༑ ཨུ་ཡག་ ཚེ་ དབང་ རྒྱལ་ པོ་ དང༌། དཔོན་ མགོན་ པོ་ བསོད་ ནམས་
གཉིས་རྩོད་གཞི་ཆེ་བར་བར་འདུམ་གནང་ནས་འཁྲུགས་རྐྱེན་འཕར་ལྡང་
མེད་ པའི་ ཞི་འཇགས་ མཛད་ པ་ དང༌། ཤོག་ གསུམ་ པ་ དང་། ཟིང་ གསུམ་
མཁར་ཁ་མཆུ་ཆེན་པོ་འདུག་པར་རྒྱུ་དངོས་ཕངས་མེད་གནང་སྟེ་ཞི་བར་
མཛད༑ དེ་ སྐབས་ སྒར་ཆེན་ཚ་བ་ ཁབ་ སོར་ ཕེབས་ཚེ། ཐུབ་དབང་དང་།
བྱམས་འཇམ་དབྱངས། ཕྱག་རྡོར། སྤྱན་རས་གཟིགས། སྒྲོལ་མ། རྣམ་སྲས་
རྐྱ་བརྒྱད། རྗེ་རིན་པོ་ཆེ་ཙོང་ཁ་པ་རྣམས་ཀྱིས་ཞལ་གཟིགས་བྱུང་བ་བཞིན་
ཕྱག་བྲིས་ཞལ་ཐང་བཞེངས་པ་ཕན་བདེར་བཞུགས། དེ་ནས་མི་ཉག་ཇ་ཀཱ་
པའི་ གཉེར་ པ་ཝ་ཅག་དང༌། གོང་མའི་སྐུ་ཚབ་རྒྱལ་པོ་ཟུལ་ཤོད། རྒྱ་ཇ་
དཔོན་པོ་རྣམས་ཕེབས་བསུར་འབྱོར་བར་མཇལ་ཕྱག་གནང་། དེ་ནས་རིམ་
པར་བཀུར་བཟོས་ཆེན་པོས་ཕེབས་བསུའི་བཀོད་པ་ཕུན་སུམ་ཚོགས་པ་བློར་
མི་ཆུད་པ་ལྟ་བུའི་ས་ཐམ་དུ་གདན་དྲངས། གོང་མ་ཆེན་པོས་ཞབས་སྤྱི་བོར་
བླངས་སྟེ་ཕེབས་སྟོན་ལེགས་འབུལ་རྒྱ་ཆེར་བསྟར། དེ་ནས་རྒྱལ་པོ་ཆེན་པོར་
ཚེ་དབང་སོགས་འདོད་ཆོས་མང་དུ་གནང་ནས་ཐུགས་བཞེད་བསྐངས་ཤིང་།
ཞི་ལྷོད་ཀྱིས་མཇལ་འཛོམས་དང་གསུང་གླེང་ཞིབ་རྒྱས་མཛད། དད་འདུས་
ཁྲོམ་ཚོགས་ལའང་མཇལ་ཕྱག་དང་ཆོས་ཀྱི་དགའ་སྟོན་རྒྱ་ཆེར་བསྩལ། སྐད་
རིགས་མི་འདྲ་བས་དོན་མ་གོ་ཡང་། གསུང་གི་དབྱངས་ཉེ་ལ་མི་ཆེ་རིང་ལ་མི་
ཆུང་བས་ཀུན་ངོ་མཚར་ཞིང་དད་འདུན་ལྷག་པར་ཆེ་བ་བྱུང་། གནས་དེར་
- 354 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ཡུན་རིང་བཞུགས་པར་གསོལ་བ་ནན་ཆེར་བཏབ་ཀྱང་ཚད་པ་ཆེ་བའི་སྟབས་
ཀྱིས་ཞག་ཉེར་གཅིག་ཙམ་བཞུགས་ནས། ཇ་ཀཱ་པ་ཕྱོགས་བཞིའི་མངའ་རིས་
སུ་ལོ་གསུམ་བཞུགས་པའི་ཞལ་བཞེས་གནང་སྟེ། རྒྱལ་པོའི་ཕོ་བྲང་ཐམས་
ཅད་ལ་རབ་གནས་དང་ཤིས་བརྗོད་མཛད། རྒྱལ་གདོང་བཀུར་ཙི་མགོ་དང་།
རྡོ་མཁར་རྫོང་དང་། ཚ་ལྷས་སྐོར་ལ་རིང་རབ་ཙམ་བཞུགས་ཤིང་། དེ་ནས་
ཕར་ཐང་དུ་ཕེབས། དེར་ས་མདོ་ཆེ་བས་ས་སྐྱ། དགའ་ལྡན། རྙིང་མ། བཀའ་
བརྒྱུད༑ ཀམ་ཚང་པ་སོགས་ཕྱོགས་རིས་མེད་པའི་སེར་སྐྱ་འདུས་ཚོགས་ཆེ་
བར་མཇལ་ཕྱག་དང་། གདུལ་བྱའི་མོས་པ་དང་འཚམས་པའི་དབང་བཀའ་
འདོད་ཆོས་སོ་སོར་ཅི་རིགས་པ་གནང་ནས་ཚིམས་པར་མཛད། ས ། །
དེའི་དུས་ན་སྤོམ་མདའ་ནས་མགོན་པོ་བསོད་ནམས་ཀྱིས་སྤོམ་མདའི་
ས་མལ་གཞིས་སྡེ་རྣམས་དགོན་གཞིས་སུ་ཕུལ་ནས་ཚོང་དཔོན་རྒྱལ་པོས་ཁ་
ཆེམས་ ཡིན་ པས་ དགོན་ འདེབས་ པར་ཞུ་ནན་ཕུལ་བར། གོང་མའི་དགོན་
གཞིས་ རྙིང་ པ་ རྣམས་ མི་ འཁྱོངས་ པའི་ ཁར། སླར་ ཡང་ དགོན་ པ་ གསར་
འདེབས་ཀྱི་དགོས་པ་མི་ཆེ་ནའང། ཁོ་རང་འདོད་བློ་ཁེངས་ཕྱིར་བོན་པོ་ཚོ་
དང་གྲོས་མཐུན་བྱུང་ན་དགོན་འདེབས་ཆོག་པའི་ཞལ་བཞེས་གནངནས། རྗེ་
དབོན་རྒྱལ་ཚབ་དཔོན་སློབ་རྣམས་ཕེབས་ཏེ། བོན་པོ་རྣམས་ལ་གྲོས་བསྟུན་
མཛད་པས། རྒྱས་ཤོད་བན་སྒར་བཞིན་དུ་འདུ་ཁང་གཅིག་ཏུ་མཉམ་འཚོགས་
དང་༑ གྲལ་དང་འདོན་ཆ་སོ་སོར་བྱེད་པ་དང༌། སྐྱིད་སྡུག་ཁྱད་མེད་ཀྱི་བན་
བཟང་བོན་བཟང་བྱེད་པར་གྲོས་མཐུན་བྱས། དཔོན་ཚང་གི་ཁང་པ་དེར་
- 355 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
གཟིམ་ཁང་མཛད་ནས་བཞུགས། འབོ་དགོན་ཚན་ལྔ་དང༌། གསའི་དགོན་
ཚན་དྲུག །གྲགས་རྣོ་གཉིས། ཕྱག་ཆུ་དབར་ཚུན་གྱི་སོ་སོར་ས་བགོས་ནས་སྤྱི་
ཁང་རེ་རྒྱག་སྟེ་ཁང་ཚན་བཟུང་རྒྱུ་བྱས་པར་སྤྱི་ཁང་འགའ་རེ་ཙམ་གྲུབ་པ་ན།
བོན་པོ་རྣམས་བློ་འགྱུར་ནས་མཆོད་ཡོན་གཉིས་ཀ་དཀྲོང་རྒྱུ་ཐག་བཅད་ཀྱང་།
རྒྱལ་ཚབ་རིན་པོ་ཆེ་རྫུ་འཕྲུལ་གྱིས་བཀྲོང་མ་ཐུབ་ཅིང་། དཔོན་མགོན་པོ་
བསོད་ནམས་རྐྱེན་དབང་དུ་སོང་། དེའི་ཕྱི་ཉིན་འབོ་དགོན་རྣམས་ར་མདར་
སླེབས་པས་མི་ངན་རྣམས་བྲོས། སླར་བན་བོན་གཉིས་ཀྱི་དམག་སྡེ་ཆེ་བར་
འདུས་ནས་མཐར་ཁོ་པ་ཚོས་མི་སྟོང་བབ་བུན་གཏེ་དང་བཅས་པ་ཕུལ་ཟེར་
བ་འདུག་ཅིང་། སྤོམ་མདའི་ས་རྣམས་ཚུར་ཐོབ། དགོན་པའི་ལྷ་རྟེན་སོགས་
ཞིབས་ཚགས་བྱེད་པར་དཔོན་པོ་བཀའ་བཅུ་དང༌། གཉེར་པ་རྒྱལ་མཚན་
བཀྲ་ཤིས་གཉིས་བཞག །དེ་དག་གི་ཚེ་ཞལ་སྔ་རིན་པོ་ཆེ་འབའ་པས་གདན་
དྲངས་ནས་འབུལ་བསྙེན་གཟབ། དེར་དབུས་པ་དང་འཕྲག་མའི་ལབ་གཞི་ཆེ་
བར་བར་འདུམ་གནང་བ་སོགས་འགྲོ་དོན་ཕན་ཆེ་བར་མཛད། དེ་ནས་དཔོན་
སློབ་རྒྱལ་ཚབ་པ་དང༌། ཡབ་རྗེ་སྤྲུལ་སྐུ་གཉིས་བཅས་ཡབ་སྲས་གསུམ་ཀ་
སྨར་ཁམས་སུ་ལྷན་འཛོམས་པར་བཞུགས། རྒྱལ་ཚབ་རིན་པོ་ཆེས་བསྐུལ་
ནས༑ ལྷ་ མོ་དུད་སོལ་མའི་ཡིག་ཆ་རྒྱས་པ་སོགས་ལྗགས་རྩོམ་གནང་བ་
སོགས་འགྲོ་དོན་མང་དུ་མཛད། དེ་དག་གི་ཚེ་ས་ཐམ་རང་དུ་མ་ཕེབས་ཀྱང་
རྒྱལ་པོ་དང་འཇལ་འཕྲད་ཡང་ཡང་གནང་ཞིང་། རྒྱལ་པོས་ཡང་ཡང་བཤོལ་
བཏབ་པས་འཇང་ཞབས་སུ་ལོ་མང་པོར་བསྟན་འགྲོའི་དོན་མཛད་ཅིང་། དེའི་
-356 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
རིང་ལ་འཁྲུག་གཞི་འགའ་ཙམ་བྱུང་ཡང་རྒྱལ་པོས་ཀྱང་བླ་མའི་བཀའ་བཞིན་
བསྒྲུབས་པས་རྒྱ་བོད་བར་གྱི་ཞི་བདེ་ལྷོད་འཇགས་བྱུང་བས་འཇང་བོད་
གཉིས་ཀར་བཀའ་དྲིན་ཆེ་བའི་ཚད་དུ་གྱུར། ད་
དེ་ནས་ཆབ་མདོ་བྱམས་པ་གླིང་གིས་གདན་འདྲེན་སྙན་ཞུ་ཡང་ཡང་ཕུལ་
བ་བཞིན། རྒྱལ་པོ་ལ་ཐབས་མཁས་ཀྱིས་གསུང་བཀོད་གནང་ཞིང་། གོ་བོ་
དཔོན་པོ་སོགས་ཉེ་སྐོར་གྱི་རྫོང་དཔོན་ཁག་གིས་བཤོལ་འདེབས་ལ་མ་
གསན་པར། ཆབ་མདོའི་ཕྱོགས་སུ་ཆིབས་ཞལ་བསྒྱུར། བླ་མ་འཕགས་པ་རྒྱ་
མཚོས་གཙོས་པའི་སྡོར་དཀར་གདན་གཅིག་གི་ལྕོག་གྲྭ་བཙུགས། ཚ་བ་སྤོམ་
མདར་ཕེབས་ནས་དགོན་པར་རབ་གནས་མཛད་ཅིང་། གངས་དཀར་བདེ་
ཆེན་ཞེས་མིང་འདོགས་ པར་མཛད། དེ་ནས་ རིམ་པར་བྲག་གཡབ་བརྒྱུད་
ནས་སྟག་ཕུ་ཁར་ཕེབས་པ་ན། དེར་ཆབ་མདོའི་སློབ་དཔོན་ལྔ་དང་། དཔོན་
པོ་ དགེ་ ལེགས། ཨ་ནུ་ གྲོ་ལུ། སྡེ་པ་གཉིས། གནས་པོ། མི་ སྣ་ཐམས་ཅད་
ཕེབས་བསུར་འབྱོར་བས་མཇལ་ཕྱག་ཞུས་ཏེ་རྟེན་གསུམ་དཀར་སྤྲོ་ལེགས་
འབུལ་བསྟར། རྒྱལ་བ་ཞེས་པ་ཤིང་ཕོ་རྟ་ཡི་ལོ་ཆུ་སྟོད་ཟླ་བའི་ཚེས་བཅུ་དགུ་
ཉིན་སེར་སྦྲེངས་ རོལ་མོ། ལྷ་བསང་དར་ཕྱར་སོགས་བཀོད་པ་ཕུན་སུམ་
ཚོགས་པའི་མདུན་བསུས་ཏེ། ཆབ་མདོ་ཆོས་འཁོར་བྱམས་པ་གླིང་གི་ཚོགས་
ཆེན་འདུ་ཁང་དུ་སྤྱན་དྲངས་ནས་སེངྒེའི་ཁྲི་ལ་ཞབས་སོར་འཁོད་བསྟུན། སྤྱི་
ཆེན་ནས་སྣེ་ལེན་ཕེབས་སྟོན་རྒྱས་པར་སྤྲོས་ཏེ་མཇལ་ཕྱག་ཞུས། སློབ་དཔོན་
དང་༑ རབ་འབྱམས་ པ་རྣམས་ ཀྱིས་ རྟགས་ གསལ་བགྲོ་གླེང་གནང་བས།
-357-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞལ་སྔ་རིན་པོ་ཆེས་ཐུགས་དགྱེས་ཚོར་ཆེན་པོ་མཛད། སྒར་ཆེན་མར་ཐང་དུ་
བཞུགས་བསྒྲིགས་ཞུས། དེ་ནས་ཉིན་རེ་བཞིན་རིམ་པར་ཨ་ནུས་གཟིམ་ཁང་
ཆེན་མོར་གདན་དྲངས་ནས་དགྱེས་སྟོན་ལེགས་ འབུལ་ དང༌། ཐམས་ཅད་
མཁྱེན་པའི་དབོན་པོ་དགེ་ལེགས་ཀྱིས་ཁུ་བྱུག་མགུལ་འཁྲིས་གཟིམ་ཁང་དུ་
གདན་དྲངས་ཏེ་གསོལ་སྟོན་ལེགས་འབུལ་བསྟར། དེ་བཞིན་དུ་སློབ་དཔོན་
ལྔ་དང་། སྡེ་པ་ ཁག་གཉིས། གནས་པོ་ལྔ་སོགས་ཀྱིས་ གསོལ་སྟོན་འབུལ་
ཞབས་གཟབ། སྒར་པ་ནས་སྤྱི་སྒོས་ལ་འབུལ་སྐྱེས་གནང་ཆ་བསྩལ། དེ་ནས་
མར་ཐང་གི་ཆོས་ཁྲིའི་སྟེང་ནས་སེར་སྐྱ་སྟོང་ཕྲག་མང་པོ་འདུས་པ་ལ་སྤྱི་ཆོས་
སུ་སྙིང་པོ་དོན་གསུམ་གྱི་ཁྲིད་ལུང་གནང་། སློབ་དཔོན་རྣམས་ཀྱང་ཆོས་ཐུན་
གྲོལ་འཕྲལ་གཟིམ་གུར་དུ་གསོལ་ཇ་རེ་བཞེས་ནས་ཆོས་རར་ཕེབས། གཞན་
ཡང་གང་ལ་གང་འོས་ཀྱི་ཆོས་དང་། མཇལ་ཕྱག་སྨོན་ལམ་གནང་། དེ་དུས་
རྗེ་དྲུང་ལྷ་དབང་ཆོས་ཀྱི་རྒྱལ་མཚན་གདན་སའི་ཁྲི་འཛིན་བཞིན་པ་ཡིན་
ཀྱང་༑ དགོན་པའི་གླིང་སྟོད་སྨད་ ཀྱི་བརྗོད་གཞིའི་རྐྱེན་གྱིས་ཐུགས་སུན་
གནང་ནས་ཆབ་མདོ་མ་བཞུགས་པར། ལྷོ་རྟ་ཚག་ལྷུན་གྲུབ་བདེ་ཆེན་དུ་
བཞུགས་ཡོད་པར་བརྟེན། རྗེ་དྲུང་རིན་པོ་ཆེས་བཏང་མཛད་པའི་ཨ་ནུ་དང་།
༧སྐྱབས་ མགོན་ཐམས་ཅད་མཁྱེན་པའི་དབོན་པོ་དགེ་ལེགས་དང༌། ཆབ་
མདོའི་འདུ་ར། བླ་མ་ལྔ་དང་བཅས་པའི་གྲོས་དབང་ཐམས་ཅད་ཀྱིས་གྲོས་
མོལ་མགྲིན་གཅིག་གི་ཐོག་ནས་ཞལ་སྔ་རིན་པོ་ཆེར་བྱང་སེམས་བདག་ཉིད་
ཆེན་པོའི་ཆོས་ཀྱི་ཁྲི་ལ་བཞུགས་པར་གསོལ་བའི་སྙན་གསན་ཕུལ་བ་ན།
- 358 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བཀའ་ལན་ཕྱིར་ཕེབས་དོན་དུ། ཕྱོགས་མེད་བྱས་ན་འགྲོ་དོན་ཆེ་བར་ལུང་
བསྟན་ཡོད་ཚུལ་དང་། རང་གི་གྲྭ་ཚང་འདི་དང་སྡོར་དཀར་གྱི་ལྕོག་གྲྭ་འདི་
དར་རྒྱས་ ཨེ་ཐུབ་ བསམ་ པ་ ཡོད། ཡིན་ནའང་ཆོས་སྡེ་ཆེན་པོ་འདི་ ལྟ་ བུ་
བསྐྱངས་ཕན་བྱུང་ན་དེ་ལྷག་མེད་པ་ཡིན་མོད་ཀྱང༌། བསྙེན་རྫོགས་ཞུ་ཕྱིར་
དབུས་སུ་ཕེབས་འདུན་ཆེ་བས། རྗེ་དྲུང་རིན་པོ་ཆེར་མུ་མཐུད་ཁྲིར་བཞུགས་
དགོས་ཚུལ་གྱི་གསོལ་བ་བཏབ་ན་ དགའ་ གསུངས་ པས། ཆབ་མདོའི་ བླ་
དཔོན་རྣམས་ཀྱིས་གསོལ་འདེབས་ནན་བསྐྱེད་བྱས་པས། འོ་ན་སྔོན་རྗེ་དྲུང་
གདན་དྲངས་ནས་སྔ་མུས་ལྟར་གདན་ས་སྐྱོང་མཛད་པར་ཞུ་བ་དང་། ང་རང་
བསྙེན་རྫོགས་ཞུ་བ་དང་། དབང་བཀའ་རྗེས་གནང་སོགས་ཞུ་དགོས་ཡོད་
ཅེས་ཕེབས་པ་བཞིན། ལྷོ་རྒྱུད་དུ་རྗེ་དྲུང་རིན་པོ་ཆེ་གདན་འདྲེན་དུ་སོང་བས་
ཟླ་བ་བརྒྱད་པའི་ཟླ་མཇུག་ཏུ་ཆབ་མདོར་ཕེབས། །
ཞལ་སྔ་རིན་པོ་ཆེ་དགུང་ལོ་ཉེར་བརྒྱད་དུ་ཕེབས་པ། རྒྱལ་བ་ཞེས་པ་
ཤིང་ཕོ་རྟའི་ལོར་དབྱུ་གུ་ཟླ་བའི་དཀར་ཕྱོགས་ཀྱི་རྒྱལ་བ་དང་པོའི་ཚེས་ལ།
རྗེ་དྲུང་རིན་པོ་ཆེ་ལྷ་དབང་ཆོས་ཀྱི་རྒྱལ་མཚན་གྱིས་མཁན་པོ། དཔོན་སློབ་
རྒྱལ་ཚབ་སངས་རྒྱས་འབྱུང་གནས་ཀྱིས་ལས་སློབ། ནུབ་གླིང་སློབ་དཔོན་
ཤེས་རབ་བློ་གྲོས་ཀྱིས་གསང་སྟོན་པ། ལྕང་ར་སློབ་དཔོན་རབ་འབྱམས་པས་
དུས་གོ་བ། ཁུ་བྱུག་སློབ་དཔོན་རབ་འབྱམས་པ་དགེ་ལེགས་དཔལ་བཟང་
གིས་ཞུ་བ་པོ་ཞུས་ཏེ། ལས་གྲལ་དགེ་སློང་བརྒྱ་ཕྲག་གི་དབུས་སུ་བསྙེན་པར་
རྫོགས་ཏེ་ཐུབ་པའི་རྒྱལ་ཚབ་ཆེན་པོར་མངའ་གསོལ་ཏོ། །
- 359 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་རྗེ་དྲུང་རིན་པོ་ཆེ་སྔར་བཞིན་ཆོས་ཁྲི་བསྐྱང་བར་གསོལ་བ་
བཏབ་ཀྱང་གསན་དགོངས་མ་མཛད་པར། ཞལ་སྔ་རིན་པོ་ཆེར་སླར་ཡང་རྗེ་
དྲུང་རིན་པོ་ཆེས་གཙོ་བོ་མཛད་པའི་ཆབ་མདོའི་སྤྱི་ཆེན་གྱིས་གསོལ་བ་ནན་
ཏན་དུ་བཏབ་པས་ཞལ་བཞེས་གནང་སྟེ། ཚེས་བརྒྱད་ལྷག་པའི་ཕྱི་མ་ལ།
མར་ཐང་བཞུགས་སྒར་ནས་ཆིབས་རགས། མཆོད་རོལ། སེར་སྦྲེངས་སོགས་
བཀོད་པ་ཕུན་སུམ་ཚོགས་པས་མདུན་བདར་ཏེ་དགོན་ཐོག་ཏུ་གདན་དྲངས་
ནས༑ བྱང་སེམས་བདག་ཉིད་ཆེན་པོའི་ཆོས་ཀྱི་ཁྲི་ལ་མངའ་གསོལ་བའི་
དགའ་སྟོན་ལེགས་ཚོགས་ཆེ་བར་བསྟར་འབུལ་ཞུས། ས ་
དེ་ནས་རྗེ་དྲུང་རིན་པོ་ཆེ་དང་། འཕགས་ཆེན་རིན་པོ་ཆེ་རྣམ་གཉིས་
གཟིམ་ཁང་དུ་ལྷན་ཅིག་ཏུ་བཞུགས་ཤིང་། འཕགས་ཆེན་རིན་པོ་ཆེས་གསོལ་
བ་བཏབ་པ་བཞིན། རྗེ་དྲུང་རིན་པོ་ཆེས་སྒྲུབ་ཐབས་རྒྱ་མཚོ་དང་། རྡོ་རྗེ་ཕྲེང་
བ་སོགས་དབང་བཀའ་མང་དུ་བསྩལ་ནས་ཆབ་མདོར་ལོ་གཅིག་བཞུགས།
ཕར་ཡང་དབང་བཀའ་འགའ་ཞིག་གསན་པར་མཛད། དཔོན་སློབ་དབོན་
དྲུང་རིན་པོ་ཆེ་ཆོས་རྗེ་ངག་དབང་རིན་པོ་ཆེའི་དགོངས་རྫོགས་བསྒྲུབ་པར་ལྷོ་
རྒྱུད་དུ་ཕེབས། ༧རྒྱལ་བ་ཐམས་ཅད་མཁྱེན་པའི་ཕྱག་མཛོད་སེངྒེ་སྐུ་འཁོར་
ཉིས་བརྒྱ་སྐོར་སོག་ཡུལ་ནས་ཐམས་ཅད་མཁྱེན་པའི་སྤྲུལ་སྐུ་ཡོན་ཏན་རྒྱ་
མཚོ་གདན་འདྲེན་དུ་ཕེབས་པ་རྣམས་ཤིང་ལུག་དབོ་ཟླའི་ཚེས་བཅུ་དགུ་ཉིན་
ཆབ་མདོར་འབྱོར། རྗེ་དྲུང་འཕགས་པ་ལྷའི་བླ་བྲང་ནས་སྣེ་ལེན་བཞུགས་
སྒྲིག་ཕུན་སུམ་ཚོགས་པའི་བསྙེན་བཀུར་དང་། བླ་དཔོན་ཆེ་ཁག་ཀུན་གྱིས་
ང
- 360 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ལེགས་ འབུལ་ བསྟར། ༧རྒྱལ་ བ་ ཐམས་ ཅད་ མཁྱེན་ པ་ བསོད་ ནམས་ རྒྱ་
མཚོའི་གདུང་གི་རྟེན་སྐལ་ཐོབ་པར་གསེར་གདུང་། རྟེན་དང་བརྟེན་པ་ལོ་ངོ་
གཉིས་ནང་བཞེངས་གྲུབ་ནས་གཟུངས་འབུལ་རབ་གནས་རྒྱས་པར་ཞུས། དེ་
ནས་ངོམ་རྒྱུད་ས་སྒང་སོགས་སུ་ཤས་རེར་ཕེབས་ཏེ་འགྲོ་དོན་མཛད། དེ་ནས་
གཟིམ་ཁང་དུ་སྤྱན་རས་གཟིགས་ཀྱི་ཞིང་བཀོད་རྒྱ་ནག་ལུགས་ཀྱི་ཐང་མོ་ཆེ་
གྲ་ཚར་ བཞེངས་ པའི་ ཕྱག་ བྲིས་ མཛད། དགོན་ པའི་ འདུལ་ ཁྲིམས་ དང༌།
འཆད་ ཉན་ སོགས་ ལུགས་ གཉིས་ཆར་ནས་ བསྐྱངས་ཤིང་། སྤྱི་ སྒོས་ སྦྱིན་
བདག་སོ་སོའི་འདོད་མོས་ལྟར་ཆོས་བཀའ་དབང་ལུང་སོགས་མང་དུ་བསྩལ།
ཡང་རྫ་བརྒྱུད་ཀྱི་ཕྱོགས་རྣམས་སུ་ཕེབས་ནས་མཐོང་ཐོས་དྲན་རེག་ཀུན་ལ་
ཐར་པའི་ས་བོན་འཇོག་པར་མཛད་ཅིང་། མེ་ཏོག་གི་ཆར་བབས་པ་དང༌།
མར་མེ་འཛིན་པ་སོགས་ངོ་མཚར་གྱི་ལྟས་མང་དུ་བྱུང་། ཀརྨའི་གདན་ས་པ་
དྲུང་པ་ཁམས་སྨྱོན་གྱིས་ཤིན་ཏུ་དད་པར་གྱུར་ནས་གུ་རུ་ཞི་དྲག་གི་ རྗེས་
གནང་ཞུས། རོབ་ཀྱི་ས་ཕྱོགས་ལ་ཕེབས་ཏེ་འགྲོ་བ་མང་པོ་སྨིན་གྲོལ་ལ་
བཀོད་ནས་ཚུར་ཆིབས་ཞལ་བསྒྱུར་ནས་མཁར་ རོར་ཕེབས་པ་ན། དཔོན་
སློབ་དབོན་དྲུང་ལྷོ་རྒྱུད་ནས་ཕེབས་པ་དང༌། ཆབ་མདོའི་བླ་དཔོན་ཆེ་རིགས་
རྣམས་ ཕེབས་བསུ་འབྱོར་བ་གསུམ་དུས་ འཛོམས་ཏེ། དཔོན་སློབ་རྣམས་
ཆབས་ཅིག་ཏུ་གདན་སར་ཕྱག་ཕེབས། ཞུ་བ་པོ་འགའ་ཞིག་གིས་རྩོམ་བསྐུལ་
ཞུས་པས་སོ་སོའི་འདོད་མོས་ལྟར་གྱི་ལྗགས་རྩོམ་ཡང་འགའ་ཞིག་གནང་།
དེ་ལྟར་གདན་ས་བསྐྱངས་ནས་ལོ་དྲུག་བདུན་སྐོར་བཞུགས། འདན་ཆོས་
- 361 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འཁོར་དགོན་ནས་གདན་འདྲེན་སྙན་ཞུ་ཕུལ་ཡང་ཕེབས་མ་ཐུབ་པར་སྤོ་བོའི་
ཆོས་སྡེ་ཁག་གསུམ་ལ་རྩོད་གཞི་བྱུང་བར་འདུམ་བསྒྲིག་གི་ཆེད་དུ་ཕེབས་
དགོས་བྱུང་ཞིང་། དབོན་དྲུང་རྒྱལ་ཚབ་ཀྱང་ལྷན་ཕེབས་གནང་རྩིས་ལ། ཆབ་
དགོན་གྱི་འདུ་ར་བླ་ལྔ་རྣམས་ཀྱིས་ཡབ་སྲས་གཉིས་ལས་གཅིག་གཞིས་
བཞུགས་ དགོས་ ཚུལ་ ཞུས་ པ་ བཞིན། དབོན་ དྲུང་ རིན་ པོ་ ཆེ་ སྐུ་ ཚབ་ ཏུ་
བཞུགས་ནས་འཕགས་ཆེན་རིན་པོ་ཆེ་ཆིབས་ཞལ་བཏེགས། དཀྱིལ་ཐང་
བརྒྱུད་ནས་ཚ་བ་སྤོམ་མདར་ཕེབས་ཏེ་དགོན་གྱི་འཆར་འགོད་གནང༌། དེ་
ནས་ལམ་བར་དུ་འཁྲུག་རྩོད་གང་ཡོད་རྣམས་ཞི་བར་མཛད་དེ་སྤོ་བོར་ཕེབས།
དེར་དགོན་ཆེན་གསུམ་གྱི་རྩོད་གཞི་རྣམས་བར་འདུམ་མཛད་ནས་ཞི་བདེའི་
ངང་དུ་བཀོད། ཆུ་མདོ་ཆོས་རྗེ་སོགས་སྣོད་ལྡན་རྣམས་ལ་མི་ཏྲ་ཁྲིད་དྲུག་གི་
དབང་ཁྲིད་ལུང་སོགས་ཟབ་ཆོས་ཀྱི་བདུད་རྩི་བསྩལ། གདུང་རྟེན་བཀྲ་ཤིས་
འོད་འབར་ལ་གཟུངས་འབུལ་དང་ རབ་གནས་ལེགས་པར་གནང་། སུམ་
རྫོང་༑ ཆོས་ རྫོང་། ལྕགས་ རྟ་ མདའ་ ཞིང་། ར་ སྔགས་ དགོན། འ་ འུ་ དག་
རྣམས་ཀྱི་སྤྱི་བླར་དེ་མོ་སྤྲུལ་སྐུ་བཀོད་པར་མཛད། འདི་དག་གི་དུས་སུ་ཆོས་
སྐྱོང་གི་མངའ་གསོལ་བསྟོད་བསྐུལ་དང་། བསང་ཡིག་ཞལ་གདམས་སོགས་
ལྗགས་རྩོམ་མང་དུ་གནང་། དེ་དུས་ཕན་བདེའི་དཔོན་སློབ་ནམ་མཁའ་རྒྱ་
མཚོ་རིན་པོ་ཆེ་སོགས་ཀོང་ཕྱོགས་ཀྱི་གདན་འདྲེན་པ་འབྱོར་ཡང་། དེ་འཕྲལ་
ཕེབས་མ་ཐུབ་པར་ཆོས་ཁྲི་ཐང་དུ་ཕེབས། རྗེ་དྲུང་ལྷ་དབང་རིན་པོ་ཆེས་རྟ་
ཚག་ཏུ་གདན་དྲངས་པ་ལྟར་ཕེབས་ནས་ཡབ་སྲས་ལྷན་རྒྱས་མཛད་ནས་
- 362 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
འབུལ་བསྙེན་གཟབ། ཚེ་དབང་དང་། མགོན་པོའི་རྗེས་གནང༌། སྒྲོལ་དཀར་
གྱི་རྗེས་གནང་སོགས་མང་དུ་ཕུལ། རྗེ་དྲུང་ཤེས་རབ་དབང་པོའི་སྤྲུལ་སྐུ་རབ་
ཏུ་བྱུང་བའི་མཁན་པོ་མཛད། དབང་བཀའ་ལུང་སོགས་མང་དུ་གནང་། ཆོས་
རྗེ་ངག་དབང་གི་སྤྲུལ་སྐུ་ལོང་པོ་ནས་བྱོན་པ་ལ་ཕེབས་བསུ་དང་གདན་ཞུས་
གནང་ སྟེ། རབ་ བྱུང་ མཛད་ ནས། ངག་ དབང་ ཆོས་ འབྱོར་ བཟང་ པོ་ ཞེས་
མཚན་གསོལ་ཞིང་བཀའ་ལུང་མན་ངག་མང་པོ་གནང་། དེ་ནས་ལྕགས་ར་
དཔལ་འབར་དུ་གདན་དྲངས། དྲུང་པ་ཁྲི་གདན་ཟུར་རྣམས་ལ་བདེ་མཆོག་
སྙན་བརྒྱུད་ཀྱི་དབང་ལུང་དང་ཆོས་རྒྱལ་ཕྱི་ནང་གསང་གསུམ་གྱི་རྗེས་གནང་
བསྩལ་ཞིང་། ཁྲོམ་དམངས་ལ་མཇལ་ཕྱག་དང་ཆོས་འབྲེལ་སྨོན་ལམ་སོགས་
གནང་ནས་འབྲེལ་ཚད་དོན་ལྡན་མཛད། ཕུ་ཡུལ་བ་དང་ཀོང་པོའི་བར་གྱི་ཁ་
མཆུ་ ཞི་ བར་ མཛད་ པས། ཕུ་ ཡུལ་ སྡེ་ པའི་ དབང་ རིས་མངའ་ ཞབས་ དང་
བཅས་པ་ཕུལ། སློབ་དཔོན་དེ་མོ་སྤྲུལ་སྐུས་ཞུས་ངོར་བསང་ཡིག་སྙན་ངག་
གིས་བརྒྱན་པ་ལྗགས་རྩོམ་གནང་། རྗེ་དྲུང་རིན་པོ་ཆེ་གདན་དྲངས་ནས་རྟ་
ཚག་ཏུ་ཕེབས། འབུལ་ཞབས་གཟབ། བཀའ་གདམས་ཐིག་ལེ་བཅུ་དྲུག་གི་
དབང་དང་འཇམ་དབྱངས་ཆོས་སྐོར། གུ་རུ་ཞི་དྲག་གི་རྗེས་གནང་ཕུལ། རྒྱས་
ཤོད་དང་། ནགས་ཤོད་ཕྱོགས་ཀྱི་ཡུལ་དགོན་རྣམས་ཀྱིས་གདན་དྲངས་ནས་
གར་ཕེབས་སུ་འཁྲུག་རྩོད་ཆེ་ཆུང་གང་ཡོད་ཞི་འཇགས་མཛད་པ་དང་། རྔོན་
པར་སྡིག་སྤོང་དང་། རི་རྒྱ་དང་ཀླུང་རྒྱ་བསྡམས་པ། བསྙེན་གནས་དང་ཡིག་
དྲུག་སོགས་ཁས་ལེན་དམ་བཅའ་མང་དུ་ཕུལ་བ་སོགས་སྡིག་སྤོང་དགེ་སྒྲུབ་
- 363 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཀྱི་ལམ་དུ་བཀོད། དགོན་པ་སོ་སོའི་ཞལ་བདག་ཞུ་བ། ཆོས་ཁྲིམས་བསྡམས་
པ༑ དགེ་ཚུལ་སློང་གི་སྡོམ་པ་བསྩལ་བ་སོགས་བསྟན་འགྲོའི་ཕན་བདེ་སྤེལ་
བར་མཛད་ཅིང་། བླ་མ་སློབ་དཔོན། དགེ་བཤེས་ཆོས་རྗེ་སོགས་སློབ་མ་ཆེ་
ཁག་རྣམས་ལ། མི་ཏྲ་ ཁྲིད་དྲུག་དང་། བདེ་མཆོག་ སྙན་བརྒྱུད། ཞལ་སྔའི་
བཀའ་འབུམ། ཆོས་སྐྱོང་མང་ པོའི་ རྗེས་ གནང་སོགས་འདོད་ཆོས་མང་དུ་
བསྩལ༑ ཟམ་རྡོ་རྗེ་ རབ་བརྟན་ལ་རབ་གནས་མཛད་པས་མེ་ཏོག་གི་ཆར་
བབས༑ དེ་སྐོར་གྱི་ཆོས་རྗེ་བསྐོ་གཞག་སོགས་ལུགས་གཉིས་ཀྱི་སྒོ་ནས་འགྲོ་
ཕན་གནང་། དེ་ནས་ལྕགས་རར་ཕེབས། སྔར་དེ་སྐོར་སྡེ་པ་དབང་གྲགས་
པས་ཐུགས་སུན་མང་དུ་བྱས་པར་འགྱོད་བཤགས་སྙིང་ནས་ཞུས་ཤིང་ཆིབས་
པ་ཕུལ་བ་དེས་ཀྱང་ཕྱག་འཚལ་བ་དང་། མེ་ཏོག་གི་ཆར་དང་འཇའ་སྤྲིན་
སོགས་ངོ་མཚར་བ་མང་དུ་བྱུང་བ་དང་། སྔོན་འབྲེལ་གྱི་རིགས་སད་པས།
སྔར་ཀར་ལུགས་ཁོ་ནར་དད་ཀྱང་། དེ་ཉིན་མིག་ནས་མཆི་མ་འཁྲུགས་ཏེ་དད་
པ་ཤུགས་དྲག་སྐྱེས་ཤིང་། དེ་ནས་བཟུང་སྐྱེ་བ་ནས་ཚེ་རབས་ཐམས་ཅད་དུ་
རེ་ས་གཞན་ན་མེད་པའི་བློ་ལྟོས་བཅས་ཏེ་སྐྲ་བཅད་ལུས་བསྒྱུར། ཞབས་ཞུ་
བཀའ་ཅི་གནང་བསྒྲུབས་ པ་ དང་། ཐ་ན་མཛོ་ རྗེ་ དང་ བང་ཆེན་ཡན་ཆོད་
བཀའ་གང་གནང་བསྒྲུབས་པར་ཞུས། ཞལ་སྔ་རིན་པོ་ཆེས། ཁྱེད་རང་ཁ་ཞེ་
མཚུངས་པ་དེ་ལྟར་ཡིན་ན། སྐྲ་བཅད་ལུས་བསྒྱུར་བྱེད་མི་དགོས། སྡེ་པ་གྲལ་
གསར་རྙིང་དང་། ཕུ་ཡུལ་སྡེ་པའི་ས་ཆ། མི་སྡེ་དབང་རིས་རྣམས་ཆོས་སྐལ་དུ་
ཕུལ་བྱུང་བ་འདི་དག །ལྕགས་ར་ལ་གྲྭ་ཚང་བཙུགས་ནས་དེ་ཡི་མཆོད་ཐེབས་
- 364 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བྱས་པས་བླ་མ་གྲྭ་ཚང་ལ་གཏོང་སྒོ་དང༌། གསོལ་ཕོག་ཞབས་ཞུ་ཁྱེད་ཀྱིས་
བྱོས༑ མི་སྡེ་ཐམས་ཅད་བྱམས་སྐྱོང་དང་འཁྲུག་རྩོད་མེད་པར་གྱིས་དང་ཆོས་
སྐལ་དེས་ཡོང་། ད་ལྟའི་བསམ་པ་འདི་མ་འགྱུར་ན་མཁའ་འགྲོ་ཆོས་སྐྱོང་
གིས་རྗེས་སུ་འཛིན་པས་དེ་བཞིན་མཛོད་གསུངས་ནས། ཆོས་སྐྱོང་ཆེ་ཆུང་གི་
རྗེས་གནང་དང་། ཚེ་དབང་གནང་སྟེ། ལྕགས་རའི་གཞིས་གཉེར་དུ་བསྐོས།
དེ་ནས་སྡེ་པ་རང་དགོན་དུ་བསྡད་ན་དགོན་པའི་སྒྲིག་ལ་གནོད་པར་བསམ་
ནས་རྫོང་གསར་དུ་བརྩིགས་ཏེ། རབ་གནས་གདན་འདྲེན་ཞུས་ནས་བརྒྱ་
འབུལ་བཏེགས། རྫོང་གི་ནང་རྟེན་དུ་རྗེ་དྲུང་རིན་པོ་ཆེའི་ཐུགས་དམ་རྟེན་
སྒྲོལ་མའི་སྐུ་རྒྱ་གར་མ་དང་། ཕྱར་དར་གཉིས་འཇོག་པར་མཛད། སྡེ་པ་ལ་
མགོན་པོ་བར་ཆད་ཀུན་སེལ་དང་། རྟ་མགྲིན། ཕྱག་རྡོར་འབྱུང་འདུལ། སེང་
གདོང་མ་རྣམས་ཀྱི་རྗེས་གནང་དང་། ཚེ་དབང་བརྒྱ་རྩ་གནང་། ཕན་བདེའི་
གདན་འདྲེན་པ་སྔར་ནས་ཕྱག་ཕྱིར་བསྡད་ཡོད་ཐོག །སླར་ཡང་གདན་འདྲེན་
པ་འབྱོར་བས་ཕེབས་རྩིས་མཛད་པ་ན། ཆབ་མདོ་ནས་གདན་འདྲེན་ཕོན་ཆེན་
འབྱོར་ བ་ དང༌། བེ་ རི་ རྒྱལ་ པོའི་ གདན་ འདྲེན་ པ་ འབྱོར་ བ་ རྣམས་ དུས་
འཛོམས་བྱུང་ཞིང་། བེ་རིའི་གདན་འདྲེན་པ་ཕྱག་ཕྱིར་འབྲངས། དེ་ནས་ཨ་
རིག་ ཐང་དུ་ཕེབས། ཡང་ཆབ་མདོའི་ གདན་ འདྲེན་ བསྐྱར་ མ་ དང་། སྤོམ་
མདའ་གངས་དཀར་བདེ་ཆེན་ནས་ཚ་བའི་གདན་འདྲེན་དང་། རྗེ་དྲུང་རིན་པོ་
ཆེ་སྙན་བབས་ལྕི་བཞེས་ཀྱིས་གདན་འདྲེན་བྱུང་བ་རྣམས་འཛོམས་པས།
ཐོག་མར་རྟ་ཚག་ཏུ་ཕེབས་ཏེ། ཀོང་པོའི་གྲྭ་པ་གཉིས་ལ་རྗེ་གོང་མ་བཞུགས་
- 365 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
པའི་རྒྱ་ཁྲི་རྙིང་པ་ཞིག་དང་། གསོལ་ལྕོག་རག་ཤན་མ་གཅིག་བཅས་གནང་
ནས༑ འདི་གར་སླེབས་པ་དེར་ངེད་ཀྱང་སླེབས་པ་བྱེད་ཡོང་བས་ཁྱེར་སོང་
གསུངས་པ་ལ་གྲྭ་པ་གཉིས་པོས་ཁུར་ནས་སོང་ཡང་། ཁ་བ་ཆེ་བས་རྐང་པ་
ཕྱིད་ནས་མ་ཐེག་པས་ལྕགས་མ་ལ་རྩ་ནས་ཨ་རིག་ཐང་པའི་ཚོང་པ་ཕྱིར་འོང་
ལ་རྒྱ་ཁྲི་དེ་བསྐུར་བ་ལྕགས་ར་ནས་སྡེ་པ་དབང་གྲགས་ཀྱིས་བླངས་པས།
ཕྱིས་སྤྲུལ་སྐུ་ལོང་པོར་འཁྲུངས་པ་ཀོང་པོས་གདན་མ་དྲོངས་པར་སྡེ་པ་དབང་
གྲགས་ཀྱིས་ལྕགས་རར་གདན་དྲངས་པའི་ལུང་བསྟན་དུ་ཕྱིས་གོ་བ་བྱུང༌། དེ་
ནས་རྟ་ཚག་ཏུ་ཕེབས་ཏེ། རྗེ་དྲུང་རིན་པོ་ཆེ་ལ་བརྟན་བཞུགས་ཕུལ། ཚེ་
མགོན་ཟུང་འབྲེལ་གྱི་དབང་དང༌། སྨེ་བརྩེགས་དང་རྣམ་འཇོམས་ཀྱི་དབང་
བྱབ་ཁྲུས་དང་བཅས་པ་ཕུལ་བས་སྙུན་གཞི་སེང་དྭངས་སུ་གྱུར། དེ་ནས་ཡུལ་
གཞི་གྲུ་ཁར་ཕེབས། བེ་རི་རྒྱལ་པོའི་ མི་སྣ་དང་ཆོས་སྒར་བའི་ཐབ་བསུ་
སླེབས༑ ཆབ་མདོའི་གདན་འདྲེན་ནན་ཞུས་སླེབས་ཀྱང་ཕེབས་མ་ཐུབ། དེ་
ནས་གཞོན་ནུ་དཔའ་ཤོད་དུ་ཕེབས། དེར་ཆོས་རྗེ་གཙོས་པའི་ཚོགས་ཡོངས་
ལ་ལོ་གྱོན་མ་རིགས་གསུམ་དང་། སེང་གདོང་མ་བ་རིའི་ལུགས་དང༌། རྗེ་
རིན་པོ་ཆེ་ནས་བརྒྱུད་པའི་གཙོ་འཁོར་གསུམ་གྱི་རྗེས་གནང་བསྩལ། དེ་ནས་
གླང་ཆེན་སྣར་ཕེབས། བེ་རི་གཅོད་པ་དང་། འཕན་ཕྱུག་རྒྱལ་བཅས་ཕེབས་
བསུར་འབྱོར། དེ་ནས་ཆུ་བྲག་མདར་ཕེབས་པ་དང་། བེ་རི་རྒྱལ་པོ་གཞུང་གི་
ཇ་འདྲེན་པ་སླེབས། དེ་ནས་གངས་དཀར་བདེ་ཆེན་དུ་ཕྱག་ཕེབས། བེ་རི་
རྒྱལ་པོའི་ཕྱག་འབུལ་དེར་འབྱོར། དེར་དགོན་པའི་མཁར་ལས་དང་། བན་
- 366 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ཁྲལ་བསྡུ་བ། བཅའ་ཁྲིམས་སོགས་ཀྱི་བཀོད་ཁྱབ་བཀའ་ཤོག་གནང་། རྡོ་རྗེ་
གཡུ་སྒྲོན་མའི་འབུར་སྐུ་ཞིག་ཕྱག་བཟོ་གནང་ནས་ཡེ་ཤེས་པ་དངོས་བཞུགས་
ཀྱི་རྟགས་མཚན་ངོ་མཚར་བ་བྱུང་བས། མངའ་གསོལ་བཀའ་བསྒོས་ཀྱིས་
དགོན་པ་གཉེར་གཏད་མཛད། དེ་ནས་སངས་རྒྱས་བྱང་སེམས་མང་པོ་དང་།
དཔལ་མགོན་ཞལ་གྱིས་ཞལ་གཟིགས་ངོ་མཚར་ཅན་བྱུང༌། དེ་སྐབས་སོག་
ཡུལ་ནས་༧རྒྱལ་བ་ཐམས་ཅད་མཁྱེན་པའི་༧སྤྲུལ་སྐུ་ཡོན་ཏན་རྒྱ་མཚོ་དབུས་
ཕྱོགས་ སུ་ ཆིབས་ ཞལ་ བསྒྱུར་ བའི་ གཏམ་ སྙན་ དང༌། ཕྱག་ མཛོད་ སེངྒེའི་
བཀའ་ཡིག་དང་། སོགས་པོ་རྒྱལ་པོས་སོགས་ཡུལ་དུ་གདན་ཞུ་བཅས་མི་སྣ་
མང་བོར་སླེབས་ནས་ནན་གསོལ་བྱས་པར་། ༧རྒྱལ་བ་ཐམས་ཅད་མཁྱེན་པ་
མཇལ་འདོད་ཆེ་ཡང་། སོག་པོའི་རྒྱལ་པོ་ཚོ་དང་ཕྲད་ན་རང་དབང་དུ་འདུས་
པ་ཞིག་མི་འོང་གསུངས་ནས་ཞལ་བཞེས་མ་གནང༌། བེ་རི་རྒྱལ་པོ་སོགས་
ཤེས་ལྡན་མི་སྣ་འགས་སོག་ཡུལ་དུ་ཤས་རེ་ཙམ་ཕེབས་ན་ཕན་ཁྱབ་ཡོད་ཚུལ་
ཞུས་ཀྱང་གསན་དགོངས་མ་མཛད། དེའི་ཕྱི་ལོར་དགོངས་པ་གཞན་དོན་དུ་
གཏད་པའི་རྩིས་ཡིན་པར་རྗེས་སུ་རྟོགས་པ་བྱུང་། ཚ་བ་སྟོད་སྨད་ཐམས་ཅད་
ཀྱི་དད་འདུས་ཤིན་ཏུ་མང་བར་འདོད་ཆོས་མང་པོས་ཚིམས་པར་མཛད། བེ་
རི་རྒྱལ་པོས་ཚ་བ་སྒང་སྟོད་སྐུ་ལྷ་ངང་ཡག་གི་ཞོལ་དུ་གདན་དྲངས་ནས།
རྒྱལ་པོ་ཡུམ་སྲས། ཆོས་སྒར་བ། དཔོན་རིགས། སྡེ་ཤོག་སོ་སོ་ནས་ཉིན་རེ་
བཞིན་འབུལ་ཞབས་གྱ་ནོམ་པ་བསྟར་ཞིང་། སོ་སོར་འདོད་ཆོས་དབང་ལུང་
སྨོན་ལམ་སོགས་ཀྱིས་ཐར་པའི་ས་བོན་མང་དུ་བསྐྲུན་པར་མཛད། འདན་
- 367 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཆོས་འཁོར་དགོན་གྱིས་གདན་ཞུས་ནན་འབུལ་དང་། རི་ཆབ་བར་གྱི་འདུན་
མ་མཛད་རྩིས་བྱས་ཀྱང༌། རྗེ་དྲུང་རིན་པོ་ཆེ་སྙུན་གཞི་ལྕི་བར་གདན་འདྲེན་
བྱུང་བས། སྐུ་ཚེ་མི་བརྟན་པར་མཁྱེན་ནས་གློ་བུར་དུ་ཆིབས་ཞལ་བསྒྱུར་ཞིང་
ཆོས་ཁྲི་ཐང་དུ་ཕེབས་ཏེ། ཚེས་བཅུའི་མཆོད་པ་རྒྱས་པར་མཛད། ལྕམ་མདའ་
ཆོས་རྗེ་སོགས་རྗེས་སུ་འབྲང་བའི་བླ་མ་རྣམས་སོ་སོའི་དགོན་གནས་སུ་བྱོན།
སྒར་པ་ཆོས་ཁྲིར་གཞིས་ཕབ། སྐུ་འཁོར་ཧྲག་བསྡུས་མཛད་ནས་རྟ་ཚག་ཏུ་
ཕེབས༑ རྗེ་དྲུང་རིན་པོ་ཆེར་སྐུ་ཚེ་བརྟན་བཞུགས་དང་ཚེ་མགོན་ཟུང་འབྲེལ་
གྱི་དབང་སོགས་ཡང་ཡང་ཕུལ། ཡབ་སྲས་མཇལ་འཛོམས་ཐོག་ཆོས་སྲིད་
གསུང་འཕྲོས་ཞིབ་མོལ་དང་། ཚེ་རབས་ཀུན་ཏུ་ཡབ་སྲས་འབྲལ་མེད་ཆོས་
ཀྱི་དགའ་སྟོན་ལ་རོལ་པའི་ཐུགས་བསྐྱེད་དང་། གསོལ་སྨོན་ཟབ་ནན་གནང་
སྟེ་འབུལ་ནོར་རྒྱ་ཆེར་བསྟར། དེ་ནས་སྡེ་པ་དབང་གྲགས་ཀྱིས་ལྕགས་རར་
གདན་དྲངས་ནས། རྒྱས་ཤོད་ནགས་ཤོད་ཨ་རིག་ཐང་ཕྱིན་གྱི་སེར་སྐྱ་འདུ་
ཚོགས་ཆེ་བར་སོ་སོར་འདོད་ཆོས་ཀྱི་རེ་བ་ཡོངས་སུ་བསྐངས་ཏེ་གཏན་བདེའི་
དགའ་སྟོན་ལ་སྦྱོར་བར་མཛད། ལྕགས་ར་གྲྭ་ཚང་འཛུགས་པའི་ཞལ་བཀོད་
ཀྱང་མཛད་ཅིང་། དེར་འབྲུག་ལོའི་ལོ་གསར་མཛད་ནས། དུས་གཏོར་མངའ་
གསོལ༑ རྟེན་གསོལ་སོགས་སྔར་ལོ་ལས་རྒྱས་པར་མཛད། དེ་ནས་ཀོང་པོ་
དང་༑ ཆེ་ ཤོག་ གི་ འདུན་ མ་ མཛད་ པར་ ཚེས་ གསུམ་ ལ་ བཞུགས་ སྒར་
བཏེགས༑ འགུ་ཚ་གང་ལ་བཞུགས་ཞག་མཛད་པར་དེ་ཉིན་ནས་སྐུ་ཁམས་
ཅུང་ལྟེམ་པ་ནང་མའི་སྐུ་འཁོར་ལ་གསུངས། དེའི་ཕྱི་ཉིན་ཕེབས་ལམ་དུ་རི་
- 368 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
རོང་རྩུབ་པས་སྐུ་གཟུགས་འགྲམ་འཁྲུག་ཆེ་བར་བྱུང་ཞིང་མཁར་ལྟག་ཏུ་
ཕེབས་ ཏེ་ བཞུགས། དེ་ནུབ་ གཟིགས་ སྣང་དུ། དཔལ་ མར་ མེ་ མཛད་ པ་
གཡས་སྐོར་གྱིས་མདུན་དུ་ཕེབས་ནས་དགྱེས་པའི་ཞལ་གདམས་དང་། རྒུན་
འབྲུམ་གསར་ པའི་ སྙེ་མ་གནང་བ་ ཞལ་ དུ་ གསོལ་བས་ཚིམས་པར་བྱུང་
གསུངས༑ དེ་ནས་རིམ་གྱིས་སྐུ་ཁམས་ཇེ་ལོད་དུ་སོང་བས་སྐུ་འཁོར་སློབ་
ཚོགས་ཀུན་གྱིས་བརྟན་བཞུགས་གསོལ་འདེབས་དང་ཞབས་རིམ་སྒྲུབ་ཅིང༌།
གསོལ་སྨན་སོགས་ཐབས་ཤེས་གང་ཡོད་ཀྱིས་སྐུ་ཡི་རིམ་གྲོར་འབད་པ་ལྷུར་
བྱས༑ ཚེས་བདུན་ཉིན་བསྐང་གསོ་བསང་མཆོད་སོགས་ལྷ་ངོ་བསྟོད་ཅིང་།
ཚེ་གཟུངས་ཤེས་སྙིང་སོགས་སྐུ་རིམ་རྣམས་འདི་ལྟར་གྱིས་ཞེས་ཞལ་བཀོད་
གནང་༑ དེ་ཡི་ཉིན་ཕྱེད་ཙམ་ན་འབྲུག་སྒྲ་ཆེན་པོ་སྐྱེ་བོ་ཀུན་གྱིས་ཐོས་པ་
བྱུང་༑ ཚེས་བརྒྱད་ཉིན་ལྷོ་ཕྱོགས་སུ་ནམ་མཁར་སྤྱན་ཧུར་གྱིས་གཟིགས་ཏེ་
ཙ་ཏུར་མུ་ཁ་སུ་པྲ་ཏིཥྛ་ཞེས་གསུངས་ནས། དེ་རིང་ཚེས་བརྒྱད་ཡིན་པས།
ཆོས་སྐྱོང་རྣམས་ལ་སྤྱན་གཟིགས་གང་ལ་གང་འོས་ཕུལ་ཅིག་གསུངས། དེ་ཡི་
ནུབ་མོ་ཌཱ་ཀི་དཀར་སེར་དམར་ལྗང་བཞི་ཡིས་གསང་བའི་གདམས་པ་ཕུལ།
འཆི་ལྟས་གསལ་པོར་མ་བྱུང་ཡང་། ནད་ཀྱི་སྣང་ཚུལ་ནི་ཉི་བརྒལ་གྱི་གྲིབ་སོ་
བཞིན་དུ་སྣང་ཞིང་སྐྱེ་འཆི་གཉིས་པོ་ནམ་ཟླའི་འགྱུར་བ་བཞིན་གྱི་གནས་
ལུགས་འདི་ཀུན་ལ་འོང་བ་ཡོད་དོ་གསུངས་ཤིང་། ཚེས་དགུ་ནས་ཐུགས་དང་
བཀའ་ལུང་འགྱུར་ཏེ། ད་ནི་སྨན་དང་རིམ་གྲོ་མ་བྱེད་པར་ང་ཡི་ཚིག་འདི་
ཉམས་སུ་བླང་བར་གྱིས་གསུངས་ནས། ཚོགས་པ་སྤྱི་དང་། བྱེ་བྲག་སོ་སོ་ལ་
-369 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞལ་ཏ་བཀའ་སློབ་ཞིབ་པར་བསྩལ། བུ་སློབ་རྣམས་ཀྱིས་གསོལ་འདེབས་
ནན་བསྐྱེད་ཀྱིས་ཞབས་བརྟན་ཞུས་ཀྱང་ཞལ་བཞེས་མ་གནང་། རྒྱལ་ཚབ་
དབོན་དྲུང་སངས་རྒྱས་འབྱུང་གནས་ལ་མཛད་འཕྲིན་འདི་དང་འདི་བཞིན་
སྐྱོངས་ཤིག་པའི་གསུང་བཀོད་ཀྱི་བཀའ་ཤོག་ཕྱག་བྲིས་སུ་བཀོད་པར་མཛད།
དེ་ཡི་ནུབ་མོར་ཛཱ་ཀིའི་རྣམ་པ་འགས་དགའ་བའི་ཉམས་ཀྱིས། སྟག་དང༌།
སེངྒེ་ཁྲིད་པ་དང་། ཉན་ཐོས་ཀྱི་རྣམ་པ་མང་པོས་སེར་སྦྲེངས་ཀྱིས་བསུ་བ་
དང་༑ འཕགས་ཡུལ་གྱི་སྐྱེ་བོ་ཕོ་མོ་དང་། ལ་ལ་མོན་པའི་མི་དང་འདྲ་བ་
གཞོན་ནུ་མང་པོས་གདུགས་དང༌ རྒྱལ་མཚན། བ་དན་དང་མེ་ཏོག་གི་ཕྲེང་བ།
སྤོས་དང་སིལ་སྙན། དུང་དཀར་ བཅས་ ཐོག་ སྟེ་ གུས་ པའི་ རྣམ་ པས་ གཟིམ་
གུར་གྱི་མཐའ་ནས་བསྐོར་བ་བྱས་ཏེ། སླར་ཡང་རྒྱབ་རིའི་རྩེ་ནས་ནམ་མཁར་
བྱ་ཁྱུ་ལྟར་འཕུར་སོང་གསུངས། གཞན་ཡང་ལྷ་དང་རིག་འཛིན་ཚོགས་ཀྱིས་
གང་བ་ཡང་ཡང་གཟིགས། རྗེ་བཙུན་དམ་པ་རང་ཉིད་ཀྱི་ཐུགས་ཀར་ཧཱིཙཡིག་
ལས་འོད་ཟེར་ལན་གསུམ་འཕྲོས་པ་རིམ་པ་ལྟར་ངན་སོང་གསུམ་དུ་ཕོག་
པས༑ དེ་དག་ཀུན་ སྡུག་བསྔལ་ལས་སྐྱོབ་པར་གཟིགས། ཐོ་རང་གྲུབ་ཆེན་
བརྒྱད་ཅུ་མཇལ་ཞིང་གསོལ་བ་བཏབ་པས་གྲུབ་ཆེན་རྣམས་ཀྱིས་ཤིས་བརྗོད་
བདེན་ཚིག་གནང་ནས། རེ་ཞིག་སྐུ་ཚེ་བསྲིང་བའི་རྟེན་འབྲེལ་ ཡང་མཛད།
ཚེས་བཅུའི་ཉི་མ་ཤར་བ་དང་འཕགས་མ་འོད་ཟེར་ཅན་མའི་ཞལ་གཟིགས་
ཤིང་ གསོལ་ འདེབས་ དང་སྨོན་ལམ་མཛད། དེའི་ ཚེ་ བུ་ སློབ་རྣམས་ ཀྱིས་
བརྟན་བཞུགས་ གསོལ་འདེབས་ སོགས་རྟེན་འབྲེལ་གང་ལེགས་ཞུས། དེ་
-370 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ནུབ་ཚོགས་མཆོད་མཛད་ཅིང་དབུ་རྒྱན་ཅོད་པན་སོགས་བཞེས་ནས་ལོངས་
སྤྱོད་རྫོགས་སྐུའི་རྟེན་འབྲེལ་མཛད། འཁྲུལ་འཁོར་མཛད་ནས་སྐུའི་ཆ་རྣམས་
སྦྱངས༑ ནད་རྣམས་འདོན་ཐབས་བྱས་ན་ཆོག་མོད་ཀྱང་རིང་དུ་འཚོ་ཡང་སྐུ་
དངོས་ཀྱི་གདུལ་བྱ་རེ་ཞིག་རྫོགས་པས་དགོས་པ་མེད་ཚུལ་གྱི་འཕྲོས་པ་
མཛད༑ དེ་ནུབ་གཟིམ་ལམ་དུ་བཀྲ་ཤིས་ཕན་བདེའི་ཤིང་ར་ནང་དུ་མི་འདྲ་
མིན་གསུམ་བྱུང་ནས་སྔོན་ཆད་ངེད་རྣམས་དགོན་འདིར་གྲོགས་བྱས་པ་ཡིན།
ད་ནི་ཁྱོད་ཀྱི་ཕྱག་ཕྱིར་འབྲང་ཟེར་ཡང་། དེ་དག་ཕོ་མོ་གང་ཡིན་མ་ངེས་པས་
མཉམ་དུ་ ཁྲིད་ པའི་ ཞལ་བཞེས་མ་མཛད་ཅེས་ གསུངས་ཏེ། རྗེ་འདི་ཉིད་
དགུང་ལོ་སོ་བརྒྱད་བཞེས་པ་ཤིང་འབྲུག་ཟླ་བ་དང་པོའི་ཚེས་བཅུ་གཉིས་ལ་
གཟུགས་སྐུ་རགས་པའི་བཀོད་པ་བསྡུས་ཏེ། འོད་གསལ་ཆོས་ཀྱི་སྐུ་མངོན་
པར་བྱང་ཆུབ་པའི་རིམ་པ་མངོན་དུ་བྱས་སོ།། །།
11-དེ་ནས་ ཞལ་དཀྱིལ་སྟོན་ ཟླ་ཉ་གང་བ་ལྟར་རྒྱས་ཤིང་། ཉིན་མཚན་
གསུམ་དུ་བདེ་དྲོད་མེ་ལྟར་འབར་བ་དང་། ཞག་བདུན་ཕྲག་གཉིས་ཀྱི་བར་དུ་
ཐུགས་དམ་འོད་གསལ་གྱི་ངང་དུ་བཞུགས། ཚེས་བཅུ་ནས་བཟུང་སྟེ་ཉིན་
མང་པོར་འཇའ་ཚོན་གྱི་བླ་རེ་དང་། ལྔ་ལྡི་ལ་སོགས་པ་མཆོད་རྫས་སྣ་ཚོགས་
ཆེད་དུ་བཤམས་པ་ལྟ་བུ་དང༌། མེ་ཏོག་གི་ཆར་དང་། དབྱར་རྔའི་སྒྲ་དལ་
གྱིས་རྒོད་པ་སོགས་ངོ་མཚར་གྱི་ལྟས་མང་དུ་བྱུང་ངོ༌།། །
ཐུགས་དམ་གྲོལ་བ་ན་སྐུ་གདུང་རིན་པོ་ཆེ་ཆོས་ཁྲི་ཐང་དུ་གདན་དྲངས་
ནས་ འོད་ འབུལ་ ཞུས་ པ་ ན། དུང་ དཀར་ དང་། རིང་ བསྲེལ། དབུ་ ཀླད།
-371-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཐུགས་ལྗགས་སྤྱན་གསུམ་སོགས་བྱོན། དེ་ནས་གདུང་ཐལ་གདུང་རུས་དང་
བཅས་པ་ཆབ་མདོར་གདན་དྲངས་པ་ཟངས་ གསེར་ ལས་ གྲུབ་ པའི་ བྱང་
སེམས་བདག་ཉིད་ཆེན་པོའི་སྐུ་དང་། རྗེ་རང་གི་འདྲ་སྐུ་བཅས་འདུ་ཁང་གི་
ཐོག་ཚད་མ་རེ་བཞེངས་པའི་ནང་རྟེན་དུ་ཕུལ་ནས་འདུ་ཁང་སྦུག་ཏུ་བཞུགས་
རྗེ་འདིའི་སྐུ་རིང་ལ་དགོན་པ་གསར་འདེབས་ནི། སྤོམ་མདའ་གངས་
དཀར་བདེ་ཆེན་ཡིན་ལ། དེ་ཡི་བླ་མ་ཡང་ ཞལ་སྔ་ གོང་མའི་བར་བཀོད་
བཞག་མཛད་པར་སྣང་ལ། དགོན་རྙིང་ཕུལ་ནས་བདག་རྐྱེན་དང་དར་རྒྱས་
མཛད་པ་ནི་ཤིན་ཏུ་མང་སྟེ། འཇང་ཞབས་སུ་འགུ་ལོག་འགོམ་སྒང་དགོན།
རྒྱས་ཤོད་ བྲག་སྟེང་དགོན། ནགས་ཤོད་ཤུགས་གདོང་དགོན། སྦྲུལ་མདའ་
རྣམ་རྒྱལ་དཔལ་འབར། ལྕགས་མདའ་སོགས་ཞལ་སྔ་ཆོས་འབྱུང་དུ་གསལ་
བའི་དགོན་པ་བཅོ་ལྔ་སྐོར་སོགས་མང་པོར་བླ་མ་བསྐོ་བཞག་བཙུན་ཁྲལ་
སྒྲིག་ལམ་སོགས་ཀྱི་འགོ་འདོན་ཕན་ཁྱབ་བླ་ན་མེད་པ་མཛད་དོ།། ལོ་
པ། 2
: སྨྲས་པ། བསོད་ནམས་བློ་གྲོས་ཚོགས་གཉིས་འོ་མའི་མཚོ།། དད
བརྩོན་པས་བསྲུབས་པ་ལས་སྐྱེས་ཟླ་བ་ཁྱོད།། ་ མ་
མ་ལུས་འགྲོ་བའི་སྲིད་ཞིའི་གདུང་སེལ་སླད།། །།འི
ཐུབ་བསྟན་ཀུན་སྐྱོང་བའི་གཉེན་དུ་ཤར།། དེ་ཡི་
- 372 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དེ་ཚེ་དཀར་པོའི་ཕྱོགས་ལ་མངོན་དགའ་བའི། །
སྐབས་གསུམ་པ་དག་དགའ་དབྱངས་སྒྲོག་བཞིན་པར།།
མེ་ཏོག་འཐོར་ཞིང་འཛུམ་པའི་བཞིན་རས་ཀྱིས།།
ཉ་རྒྱས་ཟླ་བའི་དཔལ་ཡང་མོག་པོར་བྱས།།
རྒྱལ་སྲས་གསར་ཚེས་ཟླ་བ་གཞོན་ནུ་འདིས།།
ཐུབ་བསྟན་ཀུནྡའི་དགའ་ཚལ་སྐྱོང་ངོ་ཞེས།།
ཉག་ཕྲག་བདག་པོ་ཡིད་སྲུབ་སྡེ་དང་བཅས།།
མྱ་ངན་མུན་པའི་ཁང་བུར་ཞུགས་ལ་བྲེལ།། །
མགོན་ཁྱོད་བཟང་པོའི་བག་ཆགས་ཡོངས་གོམས་པས།།
ལས་ཉོན་རྦ་ཀློང་འཁྲུགས་པའི་སྲིད་མཚོ་ཆེ།།
བདེ་བར་འཛིན་པའི་ཆུ་བོ་གྱེན་འཐོར་ཡང་།།
ཁྱོད་ཐུགས་མཁའ་ལ་ཆགས་པའི་གནས་མ་མཆིས།།
ཞི་བ་བསིལ་བའི་དངོས་པོར་མངོན་དགའ་བའི།།
མོས་པ་ཡུད་ཙམ་ལྷོད་པ་མེད་པ་ནི།།
མེས་པོའི་རལ་ཀླུང་རྒྱ་མཚོར་འབབས་པའམ།།
ཉི་མས་གདུང་བའི་གླང་ཆེན་མཚོར་འཇུག་བཞིན།།
-373 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཁྱོད་ཀྱི་མཁྱེན་པའི་སྐྱེད་ཚལ་དུ།། ་་་་་་་་་་་་
1:|:། ས་མ་ལྔ་རིག་མེ་ཏོག་རབ་བཀྲ་བ།། རྟེན་མ། ས་སྟེང་
4 ਉਸ ཐུབ་བསྟན་རི་ཡི་རྣ་བ་ཅན།། ཁ་ལོ།།མ་ལུས་འདུ་དང་དེ་
མཛེས་པར་བྱེད་པའི་རྒྱན་དུ་ཆེ།། ཁ ་བ་ལས་ཀྱང་། །
། ལེགས་བཤད་རྦ་རླབས་གཡོ་བ་ཡི།། ལན་ལུ་ ན།
11 མཛེས་པའི་མདོ་སྔགས་ཆུ་ཀླུང་འབུམ།། ས་ལ་
ཟེགས་མ་ཙམ་ཡང་མ་ལུས་པ།། ་་་་་་་་་་་ཡོད།
ཧུབ་ཏུ་དྲངས་པར་ཁྱོད་མིན་སུ།། ས་བྱ་ལ། མ ་།།
ཁྱོད་ཀྱིས་འཇིག་རྟེན་མ་ལུས་འཕྲལ་ཡུན་གྱི། །
བདེ་ལ་བཀོད་པའི་བཀའ་དྲིན་ཕུང་པོའི་ཁུར།།
ལྕི་བ་གསེར་ལྡན་མ་ཡིས་མ་ཐེག་པས།། །།
ལུས་སྐྱེས་རྔུལ་ཆུ་དག་བྱེད་ཟོལ་གྱིས་འབབ།།
།
སྒྲ
ཁྱོད་ཀྱི་རྒོལ་ངན་གཞོམ་པའི་སྒྲ། ད་འབབ།
སྒྲ་བརྒྱ་པ་ལས་རབ་མཐོ་བར།། ང་དང་། །
སྒྲོག་པའི་ལུང་རིགས་སྨྲ་བའི་ཁྱུ།། ། །
ནོར་འཛིན་མཛེས་པའི་རྒྱན་དུ་བསྐྲུན།།
-374 -



གདོན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
། ། ། ། པ། :|:ཀ་བ་ :
ད་ལ་བརྟེན་པར། ། བློ་གྲོས་མེ་ཆར་ཟེགས་མ་རེས།།
པ ་དང་། དེའི་མཁས་རློམ་བྲག་རི་བསྙིལ་བྱས་ནས།། གནས་
པ་ ཀ་ལ་པ་ ཀ་ལ་ མཁས་མང་འདུས་པའི་ཡང་རྩེ་ལ།། དེ་
ཀ : ཁྱོད་ཉིད་གཅིག་པུ་འཕགས་འདི་རྨད།།
པ་ལ། ད་ལྟ་དག ། ག ༡ ༢ ན་
་
ཁྱོད་ཀྱི་རྨད་བྱུང་མཛད་པ་ལ།། ་ ་ །
དག་ཡིག བདག་ཡིད་རྗེས་སུ་འཇུག་པ་ནི།། དུབ་པ་
དེ ་ ་ ་ ་ སྦྲང་རྩི་འཛིན་པའི་པདྨ་ལ།། དག་
འདོད་ཡོན་དང་ལག་རྐང་དྲུག་གཞོན་ནུ་ཇི་བཞིན་ནོ།། །།
། ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། ། །
འཕགས་པ་མཐོང་བ་དོན་ལྡན་གྱི་རྣམ་པར་ཐར་པ་བཤད་ཟིན་ཏོ། །
ਸ਼ਾਮਲ ਮੇਲ , ਵਾਰ ਇਸ ਪਲਮ ਨਰ
ཚོ་ p? /3 ལང་ | ཀ༌ལ༌ ། བ ་ག ་བར་ན་ ད་རེས་ཀྱི་
༧།༠༡ ནས་ཟླ་ 5 1 ཀྱང ་མང་པོ་དང་། དེ་ དག་ པ
ད་ན་ཏེ་ ། ། ས ། ར ལ ། 2:1:ཀྱི ། ༡༠།༡ཎོ་ལས་ ས་ལ་
ད༌ལ་དད་ དང་
། ཀོ་ས་ལ་ ། བ ་ས་
ཏོ་ལ་ ་ ་ ་ ་ ་ ་ ་ ་ ་ ༌ ་ ་ : 1:|:ཀྱི
། བས་ མ་ ་ ་ ་ ་ ་ ་ རྒྱ ས ་ པ ལས་
- 375 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཞི་བ་ལྷ་རིམ་བྱོན་ལས་སྐུ་ཕྲེང་དང་པོ།
གདན་རབས་བཅོ་ལྔ་པ་ནི་ཞི་བ་ལྷ་སྐུ་ཕྲེང་གཉིས་པ་དབོན་དྲུང་སངས་
རྒྱས་འབྱུང་གནས་ཡིན་ལ། འདི་ཉིད་རྗེ་བཙུན་འཇམ་པའི་དབྱངས་དང་།
རྒྱལ་སྲས་ཞི་བ་ལྷའི་སྤྲུལ་པ་ཡིན་པས། འདི་ཡི་སྐྱེ་ཕྲེང་རྣམས་ལ་ཞི་བ་ལྷ་
ཞེས་མཚན་ཡོངས་སུ་གྲགས་སོ།། ་་་་་་་་་ །
སྐུ་ཕྲེང་དང་པོ་ནི་དཔལ་ལྡན་མཆོག་གྲུབ་ཡིན་ལ། འདི་ཉིད་ཀོང་ཕྱོགས་
ཀྱི་བྲག་ལྕི་ལ་སྟེང་ཉང་ལྕིབ་ཅེས་བྱ་བར། རབ་བྱུང་བརྒྱད་པའི་ཤིང་ཕོ་ཁྱི་ཡི་
ལོར་སྐུ་འཁྲུངས། གཞོན་ནུ་དུས་ནས་ཞལ་སྔ་ནས་འཕགས་པ་ལྷ་རིན་པོ་ཆེར་
ལྷག་པར་དད་ཅིང་མཉེས་པ་གསུམ་གྱི་སྒོ་ནས་འབྲལ་མེད་དུ་བསྟེན་པས་ནང་
ཐུགས་ཀྱི་སྲས་སུ་གྱུར། མདོ་སྔགས་ཀྱི་གཞུང་ལ་མཁྱེན་པ་རྒྱས་ཤིང་ལྷག་
པར་གསང་འདུས་ལ་མཁས་པས་ཞལ་སྔ་རིན་པོ་ཆེ་ནས་ཀྱང་གསང་འདུས་
སྐོར་ལ་དོགས་གཅོད་ཞུས་ཚུལ་བཀའ་འབུམ་ནང་ཡོད་ཅེས་ཞལ་སྔ་ཆོས་
འབྱུང་ལས་བྱུང་། ཞལ་སྔ་རིན་པོ་ཆེ་ལ་བདེ་མཆོག་སྙན་བརྒྱུད་སོགས་ཀྱི་
དབང་དང་ལུང་ཁྲིད་སོགས་གདམས་པ་རྣམས་བུམ་པ་གང་བྱོའི་ཚུལ་དུ་
གསན་པས་གདམས་པའི་གཏེར་དུ་གྱུར། ཞལ་སྔ་རིན་པོ་ཆེའི་རྟེན་བཞེངས་
སོགས་ཀྱི་རྒྱུ་ཟངས་དང་གསེར་ སོགས་ ཕལ་ཆེ་བ་སྒྲུབ་ འབུལ་ དང་རྟེན་
བཞེངས་གཙོ་འགན་བཞེས་ནས་གང་ཅིར་ཐུགས་བཞེད་བསྐང་བ་དང་། སྐུ་
- 376 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གཤེགས་ཁར་བླ་མ་བསྐོ་གཞག་སོགས་དགོན་པ་རྣམས་སྐྱོང་ལུགས་ཀྱི་ཞལ་
བཀོད་ཡི་གེ་ཁོང་ལ་གནང་། སྐུ་གཤེགས་རྗེས་སུ་དེ་མོ་ལ་ཁའི་བྱམས་ཆེན་
སོགས་དང་། དེའི་གསེར་ཐོག་བཅོས་ལེགས་གྲུབ་ཀྱིས་བླ་མའི་ཐུགས་བཞེད་
ཡོངས་སུ་བསྐངས། མཁས་ཤིང་གྲུབ་པའི་དབང་ཕྱུག་ཆེན་པོར་བཞུགས་
ཤིང་༑ མདོ་ཁམས་སྨད་ཕྱོགས་སུ་བསྟན་འགྲོའི་དོན་ཡུན་རིང་བསྐྱངས་པས་
འཕགས་པ་ལྷ་གཉིས་པ་ལྟ་བུར་ གྲགས་ཤིང་འཕྲིན་ལས་ཤིན་ཏུ་ཆེ་བས།
ཞལ་སྔ་ནས་རིན་པོ་ཆེའི་བུ་ཆེན་རྣམས་ལས་བསྟན་པ་ཕྱོགས་མཐར་སྤེལ་
བའི་བུ་ཆེན་བཞིའི་ཡ་གྱལ་ཡིན། དགུང་ལོ་བདུན་ཅུའི་ཐོག་རབ་བྱུང་དགུ་
པའི་ཆུ་ལུག་ལོར་མདོ་སྨད་དུ་སྐུ་ཡི་བཀོད་པ་ཞི་དབྱིངས་སུ་ཐིམ་ཚུལ་བསྟན།།
གསུང་ རྩོམ་ ཡང་ བདེ་མཆོག་ སྙན་ བརྒྱུད་ ཀྱི་ ས་ བཅད་ དང༌། འཇམ་
དབྱངས་སྨྲ་སེང་གི་སྒྲུབ་ཐབས་ སོགས་ཡོད་པར་གྲགས། དེ་ནས་ལོ་བཅུ་
དགུའི་རིང་ཕྱོགས་འདིར་སྤྲུལ་སྐུ་མ་ཕེབས་པར་རྒྱ་བལ་མཚམས་སུ་སྔགས་
པ་གཞོན་ནུ་ཞིག་གི་སྐྱེ་བ་བཞེས་ཚུལ་ཞལ་སྔ་ཆོས་འབྱུང་དུ་གསལ། །
50
ਗਲਾਸ ਪਲ ਮੌਸਮ
ਬਰ
ਮਸਾ ਸਰ
ਬਸ ਅਸਮ ਪਾਸ ਕਰਨ ਲਈ ਉਸ
ਸਾਲ 2017 ਤੋਂ 15 ਸਾਲ ਦਾ ਅਮਲ
ਲਈ 5 ਆਲਮ ( ਇ ॥ ਨਾਮ ਨਾਲ ਸਨਮਾਨ
-377 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
12
ན་ ་ ་ ་ ་ ་ ་ ་ ་ ་ ༡༩༽ སྐF?
གདན་རབས་བཅོ་ལྔ་པ་ཞི་བ་ལྷ་སྐུ་ཕྲེང་གཉིས་པ་ ་ །ཁོ་ཁ་
ས་དབོན་དྲུང་སངས་རྒྱས་འབྱུང་གནས། །་་་་་བཏཚོ
ལ
1:|:སྐུ་ཕྲེང་གཉིས་པ་དཔོན་དྲུང་སངས་རྒྱས་འབྱུང་གནས་ཡིན་ལ། འདི་
ཉིད་ཀོང་པོའི་ཕྱོགས་སུ་མཐའ་ལྟག་ཅེས་བྱ་བར། ཡབ་བླ་མ་སངས་རྒྱས་དོན་
གྲུབ་ཀྱི་སྲས་སུ་རབ་བྱུང་དགུ་པའི་མཛེས་བྱེད་ཆུ་མོ་ཡོས་ཀྱི་ལོར་སྐུ་འཁྲུངས།
འདི་ཞལ་སྔ་འཕགས་པ་སངས་རྒྱས་དང་ཡབ་ཚན་གཅིག་པའི་དབོན་པོ་ཡིན་
ཅིང་༑ ཞལ་སྔ་ རིན་ཆེའི་དྲུང་དུ་ ཕྱག་ཕྱིར་བཞུགས་པས་དབོན་དྲུང་ ཞེས་
མཚན་དུ་ཆགས། ། ་ ་ ་ ། ༧ ༡ ཟླ་ ༡ཚུ་ལུ་ ལུང་
དམ་པ་དེ་ལ་ཆུང་ངུའི་དུས་སུ་ཡབ་ཀྱིས་རྟ་མགྲིན་ལྕགས་རལ་ཅན་དང་
ཚེ་དབང་གནང་། ཡི་གེ་དང་ཆོས་སྤྱོད་སོགས་འབད་རྩོལ་ལ་མ་བལྟོས་པར་
རང་ཤུགས་ཀྱིས་མཁྱེན་པས་ཀུན་གྱིས་སྐྱེས་བུ་དམ་པར་འཛིན་པ་ཞིག་བྱུང་།
ཞལ་སྔ་རིན་པོ་ཆེ་འཕགས་པ་སངས་རྒྱས་བྲག་ལྕི་ལ་སྟེང་དུ་བཞུགས་སྐབས།
གོང་དུ་གསལ་བ་ལྟར། ཇོ་བོ་ཆེན་པོས་ཞལ་གཟིགས་ནས། དབོན་པོ་སངས་
རྒྱས་འབྱུང་གནས་རྒྱལ་སྲས་ཞི་བ་ལྷའི་སྤྲུལ་པ་ཡིན་པ་སོགས་སྐྱེས་རབས་
གསུམ་གྱི་ལུང་བསྟན་མཛད། གཞོན་ནུའི་དུས་ནས་བཟུང་ཞལ་སྔ་རིན་པོ་
ཆེས་བདག་རྐྱེན་མཛད་ནས་སྒར་ཐོག་རང་ན་བཞུགས་ཏེ། འཕགས་པ་སངས་
རྒྱས་ བཞུགས་ རིང་ བསམ་ སྦྱོར་ གཉིས་ ཀྱིས་ ཚུལ་ བཞིན་དུ་ བསྟེན་ཅིང་།
- 378 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
དབང་ལུང་མན་ངག་ཡོངས་སུ་རྫོགས་སུ་རྫོགས་པ་བུམ་པ་གང་བྱོའི་ཚུལ་དུ་
གནང་༑ འདི་ཉིད་དགུང་ལོ་ཉེར་བཞིའི་སྐབས་སུ་ཞལ་སྔ་རིན་པོ་ཆེ་ཞིང་
གཤེགས། དེ་སྐབས་ཆོས་རྗེ་ངག་དབང་པ་དང༌། སློབ་དཔོན་སྤྲུལ་སྐུ་སོགས་
བུ་ཆེན་མང་དུ་བཞུགས་ཀྱང་། རང་གི་ཆོས་ཁྲི་འཛིན་པའི་རྒྱལ་ཚབ་ཏུ་དམ་པ་
འདི་ ཉིད་ དབང་ བསྐུར་ བས་ དབོན་དྲུང་ རྒྱལ་ ཚབ་ པ་ ཞེས་ གྲགས་ཤིང་།
འཇམ་པའི་དབྱངས་ལྷ་དབང་ཆོས་ཀྱི་རྒྱལ་མཚན་གྱིས། སངས་རྒྱས་ཀུན་གྱི་
འཕྲིན་ལས་གཅིག་བསྡུས་པ། །སྲིད་མཐར་སྐྱོང་བ་རྒྱལ་བའི་འབྱུང་གནས་
ལྟར༑ ༑རྒྱལ་བ་ཉིད་ཀྱིས་དབང་བསྐུར་བྱིན་བརླབས་པ། །རྒྱལ་བ་གཉིས་
པའི་ཞབས་ལ་གསོལ་བ་འདེབས། །ཞེས་གསུངས་པའི་དོན་ཇི་ལྟ་བ་བཞིན་
དུ་གྱུར་པས། མཆོག་དམན་ཀུན་གྱིས་ཞལ་སྔ་རིན་པོ་ཆེ་དང་ཁྱད་མེད་དུ་
བཀུར་༑ ཞལ་སྔ་རིན་པོ་ཆེའི་དངུལ་གདུང་བཞེངས་པ་སོགས་དགོངས་པ་
ཡོངས་སུ་སྐོང་བའི་ཐབས་རྒྱ་ཆེན་པོ་བསྒྲུབ་ཅིང་། བསྟན་པ་འཛིན་སྐྱོང་གོང་
འཕེལ་དུ་མཛད། ཕན་བདེའི་ཆོས་རྗེ་ཇོ་གདན་རབ་འབྱམས་པ་ཤཱཀྱ་རྒྱལ་
མཚན་ལས་གཞུང་ལུགས་མང་པོ་གསན་ཅིང་། ཤཱཀྱ་རྒྱལ་མཚན་གྱི་རྗེས་སུ་
ཕན་བདེའི་ཁྲིར་ཡང་ལོ་ཤས་བཞུགས། ཞལ་སྔ་རིན་པོ་ཆེའི་སྤྲུལ་སྐུ་མཐོང་
བ་དོན་ལྡན་བཀུར་བཟོས་ཆེན་པོས་གདན་དྲངས་ནས་གོང་མའི་ཁྲི་ལ་མངའ་
གསོལ༑ སྔོན་སྐུ་ཕྲེང་མང་པོའི་ལས་སྨོན་གྱིས་འབྲེལ་བས་ཡབ་སྲས་ཕན་
ཚུན་ཐུགས་ཡིད་གཅིག་ཏུ་འདྲེས་པའི་དགྱེས་པའི་དགའ་སྟོན་འབྱེད་ཅིང་
བསྙེན་བཀུར་ཚད་མེད་ཞུས། སྤྲུལ་པའི་སྐུ་ལ་མདོ་སྔགས་ཟབ་རྒྱས་དབང་
- 379-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལུང་ཁྲིད་བཅས་མཁན་ཆེན་ཤཱཀྱ་རྒྱལ་མཚན་ལས་གསན་རྒྱུར་ཞབས་བསྐུལ་
ཞུས་པ་བཞིན་ལེགས་པར་གྲུབ། སྤྲུལ་པའི་སྐུས་དགེ་ཚུལ་གྱི་སྡོམ་པ་བཞེས་
པའི་ལས་སློབ་མཛད། མཚན་གྱི་ཐོག་མར་འཕགས་པ་ཞེས་མཁན་པོ་ཤཱཀྱ་
རྒྱལ་མཚན་གྱིས་གསོལ། བསོད་ནམས་རྣམ་པར་རྒྱལ་བ་དབང་པོའི་སྡེ་ཞེས་
པ་ནི། རྗེ་འདི་པར་ཆོས་སྐྱོང་གིས་ལུང་བསྟན་པ་བཞིན་གསོལ་བར་མཛད་
དོ།། ས་བ ། ། ། བ་པ་བྱེད་ པ་ལ་ལ་ན། ང་དང་བྱ་བ་ལ་བྱང་བར་
དེ་ནས་ཞལ་སྔ་མཆོག་སྤྲུལ་རིན་པོ་ཆེ་དགུང་ལོ་བརྒྱད་ཀྱི་སྐབས་སུ་
ཆོས་རྗེ་ངག་དབང་ གཙོས་པའི་བར་ཁམས་སྡེ་དགོན་མང་པོའི་བླ་དཔོན་
རྣམས་ཀྱིས་གདན་དྲངས་པའི་སྒར་ཐོག་ཏུ་ཆོས་སྲིད་གཉིས་ཀའི་དབུ་འཛིན་
མཛད་ནས། ལྷོ་རྒྱུད་སྟོད་སྨད། སྤོ་བོ། མགོ་ཡུལ། ཚ་བ་སྟོད་སྨད་ཡན་ཆད་
ཀྱི་ཆབ་མདོ་བརྒྱུད་ནས་སླར་ཡང་ལྷོ་རྒྱུད་སྟོད་སྨད་ནས། རྒྱས་ཤོད། ནགས་
ཤོད་བར་དུ་འབྲེལ་ཚད་དོན་ལྡན་གྱི་སྒོ་ནས་ཡབ་སྲས་ལྷན་ཅིག་ཏུ་ཕེབས་
བཞུགས་ མཛད་ ཅིང་། ཞལ་ སྔའི་ བཀའ་ འབུམ། བདེ་ མཆོག་ སྙན་ བརྒྱུད།
གྲུབ་སྙིང་སོགས་བཀའ་ལུང་དབང་དང་མན་ངག་རྣམས་ཡོངས་སུ་རྫོགས་
པར་ཕུལ། རབ་བྱུང་བཅུ་པའི་ས་ཡོས་ལོར་རྗེ་འདི་དགུང་ལོ་སོ་བདུན་གྱི་
དགུང་སྐེག་འཁེལ་བར། ཞལ་སྔ་སྤྲུལ་པའི་སྐུས། མ་རིག་སངས་པས་མཁྱེན་
པའི་དཀྱིལ་འཁོར་རྒྱས། །ཞེས་ སོགས་ ཀྱི་བརྟན་བཞུགས་ བརྩམས་ནས་
ཚོགས་འདོན་དུ་བཙུགས། དེ་ནས་ས་ཐམ་རྒྱལ་པོ་དང་། མེ་ཉག་ཇ་ཀྭ་པ། གོ་
བོ་དབོན་པོ་བཅས་ཞལ་སྔ་གོང་མའི་ཡོན་བདག་རྣམས་ཀྱིས་གདན་འདྲེན་ཞུ་
-380 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
བའི་མི་སྣ་འབྱོར། དེར་ཆོས་རྗེ་ངག་དབང་དང་། རྗེ་དྲུང་ལྷ་དབང་སོགས་བླ་
ཆེན་རྣམས་ཀྱིས་བཀའ་བགྲོས་ནས། ཞལ་སྔ་རིན་པོ་ཆེ་དགུང་ལོ་ངོ་མཐོང་
བཅུ་གསུམ་སོན་པ་སྐུ་ན་ཕྲ་བས་ཐག་རིང་དུ་ཕེབས་བཟོད་དཀའ་བ་དང་། རྗེ་
གོང་མའི་གདུལ་སྐལ་དུ་སོང་གཤིས་རྒྱལ་པོའི་ཐུགས་དགོངས་མ་བཅག་པའི་
ཆེད་དུ་དབོན་དྲུང་རྒྱལ་ཚབ་རིན་པོ་ཆེ་ཉིད་སྐུ་ཚབ་ཏུ་ཕེབས་འོས་ཆེ་བའི་
དགོངས་དབྱིངས་ལྟར། རྗེ་འདི་ཉིད་འཇང་གི་ཕྱོགས་སུ་ཆིབས་ཞལ་བསྒྱུར།
ཕེབས་ལམ་གྱི་སྡེ་དགོན་སྐྱ་སེར་མང་པོར་ཆོས་ཀྱི་བདུད་རྩི་བྲན་པས་ཕན་
བདེའི་དགའ་སྟོན་སྤེལ་ཞིང་། དེ་སྐབས་ཀུ་ཅོར་ཇ་ཀྭ་པ་དང་། གོ་བོ་དབོན་
པོའི་བར་ལ་ལབ་གཞི་བྱུང་བའི་བར་འདུམ་མཛད་ནས། བདེ་བར་བཀོད་པ་
སོགས་མཛད་དེ། རིམ་ཀྱིས་འཇང་ཡུལ་དུ་ཕེབས་ནས་རྒྱལ་པོ་དང་མཇལ་
འཕྲད་ལེགས་པོར་བྱུང་། དེ་ནས་གོང་མ་རྒྱལ་པོས། ཞལ་སྔ་རིན་པོ་ཆེ་སྐུའི་
ན་ཚོད་ཕྲ་རུང་མཇལ་བ་ལ་སྔ་ཕྱི་ཡོད་པས་ཅིས་ཀྱང་གདན་དྲངས་ཐུབ་པ་
བྱེད་དགོས། སླར་སྒར་ཆེན་འདི་གར་མ་འབྱོར་བར་དུ་ཁྱེད་དཔོན་སློབ་ཀྱང་
འདིར་བཞུགས་འཇགས་གནང་དགོས་ཞུས་ཤིང༌། སླར་ཡང་ཞལ་སྔ་རིན་པོ་
གདན་འདྲེན་པར་མངགས། དབོན་དྲུང་ཉིད་འཇང་ཡུལ་དུ་ཅུང་ཟད་བཞུགས་
ཤིང་༑ དེ་ནས་རྒྱལ་ཁམས་མང་པོར་འགྲོ་དོན་དང་འཕྲིན་ལས་རྒྱས་པས་དར་
རྩེ་མདོའི་བར་དུ་ཕེབས། སླར་ཡང་སྨར་ཁམས་ཕྱོགས་སུ་ཕེབས་ནས་དེ་སྐོར་
དུ་འགྲོ་དོན་འཕྲིན་ལས་རྒྱས་བཞིན་བཞུགས། དེ་ནས་ཞལ་སྔ་རིན་པོ་ཆེ་
ཕེབས་པ་ན་སྒར་ཆེན་དང་ལྷན་ཅིག་འཇང་ཡུལ་དུ་ཕེབས། དེ་རྗེས་ཞལ་སྔ་
- 381-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རིན་པོ་ཆེ་སྨར་ཁམས་སུ་ཕེབས་ཏེ་བཞུགས་སྐབས། སྔར་ཚ་བ་སྤོམ་མདའི་
དབོན་མགོན་པོ་བསོད་ནམས་ཀྱིས་དགོན་པ་འདེབས་པའི་གསོལ་འདེབས་
ཡང་ཡང་ཕུལ་ནའང་ཞལ་བཞེས་མ་ཐོབ་པས། སླར་ཡང་སྙན་བསྐུལ་ནན་
བསྐྱེད་བྱུང་བས། སྔར་གོང་མའི་དགོན་རྙིང་རྣམས་མི་འཁྱོངས་པའི་ཁར།
གསར་འདེབས་བྱེད་འོས་མི་ཆེ་ཡང་། ཁོ་རང་གི་འདོད་བློར་བསྟུན་ནས་བོན་
པོ་ཚོ་དང་འདོད་མཐུན་བྱུང་ན་དགོན་པ་འདེབས་པའི་ཞལ་བཞེས་གནང་སྟེ།
དབོན་དྲུང་རྒྱལ་ཚབ་རིན་པོ་ཆེ་དཔོན་སློབ་མངགས་གཏོང་མཛད། དེར་བོན་
པོ་རྣམས་ལ་ གྲོས་བསྟན་པས། བན་བོན་ཕན་ཚུན་འཚེ་མེད་མཉམ་གནས་
དང་སྐྱིད་སྡུག་གཅིག་པའི་སྒོ་ནས་འདོན་ཆོས་སོ་སོར་བསྒྲུབ་རྒྱུའི་གྲོས་དན་
བྱུང་ མཚམས་ དགོན་ པ་ བཏབ་ པས། ལྷ་ ཁང་ དང་། འདུ་ ཁང་། ཁང་ ཚན་
འགའ་ཞིག་གི་སྤྱི་ཁང་བཅས་གྲུབ་སྐབས། བོན་པོས་གློ་བུར་དུ་ངན་གྲོས་
བྱས་ཏེ་མཆོད་ཡོན་གཙོ་བོ་གཉིས་བཀྲོང་རྩིས་ཀྱིས་འཇབ་རྒོལ་བྱས་པས་
དཔོན་མགོན་པོ་བསོད་ནམས་རྐྱེན་དབང་དུ་ཤོར་ནའང་། དབོན་དྲུང་རིན་པོ་
ཆེས་ཞལ་དཀར་ནས་མཆོངས་ཏེ་མི་རིང་བར་སྤང་ཐོག་ཏུ་བཞུགས་པར།
བོན་པོས་རྗེས་བསྙེགས་བྱུང་བས་ན་བཟའི་སྣེ་ནས་བརྫིས་ཏེ་སོང་ཡང་མ་
མཐོང་བར། རྒྱུན་དུ་ཚུལ་ཁྲིམས་དྲི་མས་ཁྱབ་པས། དམ་ཉམས་དེའི་དྲི་མ་
ལས་ཁོ་རང་མི་འདུག་ཟེར་ཞིང་ཕྱིར་ལོག་སོང་སྐད། དེ་ནས་བན་བོན་ཕྱོགས་
གཉིས་ལ་འཁྲུག་གཞི་ཆེན་པོ་བྱུང་བ་ན། བོན་པོས་ཕམ་ཁ་བླངས་ནས་འགྱོད་
བཤགས་དང་འབྲེལ་སྟོང་མཇལ་བསྒྲུབས་ཏེ། དེ་ཕྱོགས་ཁྱོན་ཡོངས་ནང་
- 382 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།།
དགོན་ལ་དབང་བར་བྱུང་བས་དགོན་པའི་འཕྲོ་བསྐྱང་བ་དང་། ལྷ་ཁང་གི་
ཞིབ་ཚགས་མཇུག་སྐྱོང་བྱེད་པར་དབོན་པོ་དཀའ་བཅུ་པ་དང་། གཉེར་པ་
རྒྱལ་མཚན་བཀྲ་ཤིས་བཅས་བསྐོ་གཞག་མཛད་ནས་སླར་སྨར་ཁམས་སུ་
ཕེབས་པ་སྒར་དུ་ལྷན་ཞལ་འཛོམས། དེ་ནས་ཞལ་སྔ་རིན་པོ་ཆེ་གདན་འདྲེན་
པ་འབྱོར་བས་རིམ་གྱིས་ཕེབས་ཞལ་བསྒྱུར་ནས་ཡར་བྱོན་པའི་ལམ་བར་
སྤོམ་མདའི་དགོན་ལ་རབ་གནས་མཛད། ཤིང་རྟའི་ཧོར་ཟླ་དྲུག་པའི་ཚེས་
བཅུ་ལ་ཆབ་མདོ་བྱམས་པ་གླིང་དུ་ཕེབས། ཞལ་སྔ་རིན་པོ་ཆེ་བསྙེན་རྫོགས་
སྒྲུབ་པའི་ལས་སློབ་མཛད། དེ་ནས་ཞལ་སྔ་རིན་པོ་ཆེ་མཐོང་བ་དོན་ལྡན་ཆབ་
མདོའི་གདན་སའི་ཁྲི་ལ་མངའ་གསོལ་བའི་སྐབས། ཆོས་སྲིད་འཕྲིན་ལས་ཀྱི་
གདུགས་དཀར་གྱེན་དུ་འདེགས་པ་ལ་མཁྱེན་དཔྱོད་ལྷག་བསམ་འགྲན་ཟླ་
མེད་པའི་མཛད་རླབས་ཆེ་བར་བརྟེན། བླ་དགོན་འདུ་ར་སོགས་སྡེ་དགོན་
དཔོན་འབངས་ཀུན་གྱིས་དད་འདུན་ཆེན་པོས་གུས་བཀུར་ཞུས་ཤིང་། ཀུན་
ལ་འཕྲལ་ཡུན་དགེ་བའི་འཕྲིན་ལས་ཀྱིས་བསྐྱངས་བཞིན་པར་ཆབ་མདོར་
བཞུགས༑ དེ་ནས་སྤོ་བོ་སུམ་རྫོང་དུ་ཆོས་རྗེ་ངག་གི་དབང་པོ་སྐུ་གཤེགས་
པའི་དགོངས་རྫོགས་བསྒྲུབ་པར་ཕེབས་ནས། དབུས་གཙང་ཁམས་གསུམ་
དང་༑ སྤོ་ཀོང་ལྷོ་རྒྱུད་བཅས་པའི་བླ་དགོན་རྣམས་ལ་འབུལ་བསྙེན་མང་
འགྱེད་བཅས་ལེགས་པར་བསྒྲུབས། སུམ་རྫོང་དུ་གདུང་རྟེན་ལ་ཚེ་དཔག་
མེད་ཀྱི་གསེར་སྐུ་བཞེངས་པ་དང་། འདུ་ཁང་ལ་ལོགས་བྲིས་དང༌། སུམ་རྫོང་
དང་ཆོས་རྫོང་གཉིས་ཀའི་ཞལ་བདག་གནང་། ལྷོ་རྒྱུད་སྟོད་སྨད་དང་། ཨ་
-383-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
རིག་དང་། རྒྱས་ཤོད་ནགས་ཤོད་ཐམས་ཅད་དུ་གདན་དྲངས། ཆོས་ཀྱི་བདུད་
རྩིའི་ཆར་ཕབས་པས་མཐོ་རིས་དང་ཐར་པའི་ལམ་དུ་བཀོད། དགོན་སྡེ་མང་
པོའི་བླ་མ་བསྐོ་གཞག་དང་། སེར་ཁྲིམས་བསྡམས་པ། འཁྲུགས་པ་ཆེ་ཆུང་
མང་པོ་བསྡུམས་མཛད་པ་སོགས་ལྷོ་རྒྱུད་སྟོད་སྨད་དང་། སྤོ་བོ་སྐོར་ལུགས་
གཉིས་ཀ་ནས་བཀའ་དྲིན་ཆེ་བར་མཛད། ཨ་རིག་གནས་པོ་དཀོན་མཆོག་
འབྱུང་ གནས་ ཀྱིས་འབུལ་ཆེན་ཕུལ་བའི་ ཇ་ སོགས་ དབུས་གཙང་དུ་མང་
བསྐོལ་འབུལ་བ་བཏང་ནས། སླར་ཡང་ཆབ་མདོར་ཕེབས། རྗེ་དྲུང་འཕགས་
ཆེན་རིན་པོ་ཆེ་དང་ཞལ་འཛོམས་ནས་བཞུགས། ཡང་ལོ་ཤས་མཚམས་ནས་
སྤོ་བོ་དགོན་ཁག་གསུམ་འཁྲུག་རྐྱེན་ཆེན་པོ་བྱུང་བས། རྗེ་དྲུང་འཕགས་ཆེན་
རིན་པོ་ཆེ་བར་འདུམ་ལ་ཕེབས་དགོས་བྱུང་བས། དེའི་ཚེ་ཆབ་དགོན་འདུ་རི་
བླ་སྤྱི་ནས་འཕགས་ཆེན་རིན་པོ་ཆེར་གསོལ་བ་བཏབ་པ་ལྟར། དོན་སྨིན་གྱིས་
རྗེ་འདི་ཉིད་སྐུ་ཚབ་ཏུ་ཆབ་མདོར་འཇོག་གནང་མཛད་པ་བཞིན། ཆབ་མདོའི་
ཆོས་སྲིད་གཉིས་ཀ་ཉམས་མེད་དུ་བསྐྱངས། ་་་་་་་་་་་ད
རྗེ་འདི་དགུང་ལོ་དྲུག་ཅུ་རེ་གཉིས་ཐོག་རབ་བྱུང་བཅུ་པའི་ཤིང་འབྲུག་
ལོར་འཕགས་ཆེན་རིན་པོ་ཆེ་སྐུ་གཤེགས་པའི་རྗེས་སུ། བྱང་སེམས་བདག་
ཉིད་ཆེན་པོའི་གསེར་གྱི་ཁྲི་ལ་དངོས་སུ་མངའ་གསོལ། འཕགས་ཆེན་རིན་པོ་
ཆེའི་དགོངས་རྫོགས་རྒྱ་ཆེན་ པོ་ བསྒྲུབས། གདུང་རྟེན་རིང་བསྲེལ་རྣམས་
བཞུགས་པའི་བྱང་སེམས་བདག་ཉིད་ཆེན་པོ་དང་། འཕགས་ཆེན་རིན་པོ་ཆེ་
ཡི་གསེར་སྐུ་ཐོག་ཚད་མ་གཉིས་བཞེངས་པ་ཚོགས་ཆེན་སྦུག་གི་ལྷ་ཁང་དུ་
- 384 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བཞུགས་ནས་རབ་གནས་རྒྱས་པར་གནང་། སླར་ཡང་ ༧འཕགས་ཆེན་༧སྐུ་
ཕྲེང་བཞི་པ་༧འཕགས་པ་ཆོས་ཀྱི་རྒྱལ་པོ་དགུང་ལོ་བཞི་པའི་སྐབས་སུ་ངོས་
འཛིན་གསལ་ཆ་བྱུང་བ་ན། འབུལ་རྟེན་གསོལ་དོད་ན་བཟའ་སོགས་དང་།
པད་དཀར་འཛིན་པ་རྡོ་རྗེའི་སྐུ་བརྙེས་པ། །ཞེས་སོགས་ཀྱི་བརྟན་བཞུགས་
དང་བཅས་ཀོང་པོ་བཀྲ་ཤིས་ཆོས་ལུང་དུ་འབུལ་སྐྱེལ་ཕུལ། ༧འཕགས་ཆེན་
མཆོག་སྤྲུལ་རིན་པོ་ཆེ་ཆབ་མདོར་གདན་འདྲེན་སྐབས་ལྷོ་ཆོས་ཁྲི་བར་དུ་
ཕེབས་བསུར་བྱོན། དེ་ནས་ལྷོ་རྒྱུད་དགོན་ཁག་རྣམས་སུ་ལྷན་ཕེབས་གནང་
ནས་མཆོག་སྤྲུལ་རིན་པོ་ཆེ་ཆབ་མདོ་བྱམས་པ་གླིང་དུ་གསེར་ ཁྲི་མངའ་
གསོལ་མཛད། དགེ་ཚུལ་གྱི་སྡོམ་པ་དང་། འཁོར་ལོ་བདེ་མཆོག་ཡབ་བཀའ་
ཡུམ་བཀའ། སྤྱན་རས་གཟིགས་གསང་སྒྲུབ་སོགས་ལྷག་ལྷ་དང་། ཆོས་སྐྱོང་
མང་པོའི་དབང་དང་རྗེས་གནང་། མདོ་སྔགས་ཀྱི་ཁྲིད་ལུང་མན་ངག་རྣམས་
ཡོངས་སུ་རྫོགས་པ་ཕུལ་ཞིང་།ལོ་བཅུ་སྐོར་ཙམ་ལྷན་ཅིག་ཏུ་བཞུགས་ནས་
ལུགས་གཉིས་ཀྱིས་བསྐྱངས་པ་བཅས་ ༧འཕགས་པ་ལྷ་སྐུ་ཕྲེང་གསུམ་ལ་
ཆོས་སྲིད་མཛད་བཟང་བླ་ན་མེད་པས་ཞབས་དོན་སྒྲུབ་པར་མཛད་དོ།། ་་
དེ་ནས་བེ་རི་རྒྱལ་པོས་ཡབ་སྲས་རྣམས་གདན་དྲངས་པ་ལྟར་ཕེབས་
ནས་འདོད་ཆོས་ཀྱིས་རེ་བ་བསྐངས་ཏེ་སླར་ཡང་ཆབ་མདོའི་གདན་སར་
ཕེབས༑ རྗེ་ འདིས་ ཆོས་ སྡེ་ འདི་ ཉིད་ ཆོས་ སྲིད་ གང་ ཐད་ ནས་ ཡུན་ རིང་
བསྐྱངས་ཤིང་། ལྷག་པར་གདན་སའི་ཁྲི་ལ་དངོས་སུ་ཕེབས་ནས་ལོ་བཅུ་
བདུན་རིང་བཤད་སྒྲུབ་འཆད་ཉན་དང༌། སྒྲིག་ལམ་ཀུན་སྤྱོད་སོགས་ལུགས་
- 385 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།།
གཉིས་ཆར་བཀའ་དྲིན་བླ་ལྷག་ཏུ་ཆེ་བར་མཛད་དོ།།
དགུང་ལོ་བདུན་ཅུ་དོན་བརྒྱད་བཞེས་པ་རབ་བྱུང་བཅུ་པའི་ལྕགས་སྤྲེལ་
ལོར༑ ཆབ་མདོའི་གཟིམ་ཁང་དུ་དགོངས་པ་ཆོས་དབྱིངས་སུ་གཞོལ་བའི་
ཚུལ་བསྟན་ཏོ། ། ག ༡ ་ལྔ་ཁ་རྒྱ་ཚོང་པ་
སྐུ་ གདུང་ འོད་ འབུལ་ ཞུས་པར། ཐུགས་ ལྗགས་ དང་། ངོ་མཚར་བའི་
རྟེན་དང་རིང་བསྲེལ་མང་དུ་བྱོན་པ་རྣམས་ཐུགས་ཀར་བཞུགས་པའི་ཟངས་
གསེར་ལས་བྱམས་ཆེན་བཞེངས་པ་ཚོགས་ཆེན་སྡུག་གི་ལྷ་ཁང་ནང་བཞུགས་
ཤིང་༑ རབ་གནས་དང་དགོངས་རྫོགས་རྒྱ་ཆེར་བསྒྲུབས་སོ།། དབྱེ་ན་
གདན་རབས་བཅུ་དྲུག་པ་འཕགས་པ་ལྷ་སྐུ་ཕྲེང་བཞི་པ་
1:། རྒྱལ་ འ ཕགས་པ་ཆོས་ཀྱི་རྒྱལ་པོ། སྤྱི་དོན་
འཕགས་མཆོག་བརྩེ་ཆེན་ཐུགས་ཀྱི་མཁའ་དབྱིངས་སུ།། །།
ཕུལ་བྱུང་རྣམ་དཔྱོད་རིག་པའི་འཁོར་ལོ་ཡིས།། མ་
ཐུབ་བསྟན་གླིང་བཞིའི་ཁྱོན་ལ་དབང་བསྒྱུར་བ།། རྒྱུ་ཡོད་པ་
ངེས་དོན་ཆོས་ཀྱི་རྒྱལ་པོར་སྙིང་ནས་གུས།། དེ་བ་ བ
1:|ཀྱི
་ ་ ་ ་ ། )
གདན་རབས་བཅུ་དྲུག་པ་འཕགས་པ་ལྷ་སྐུ་ཕྲེང་བཞི་པ་འཕགས་པ་
ཆོས་ཀྱི་རྒྱལ་པོ་ནི། འཁྲུངས་ཡུལ་ལོང་པོ་སྟོད་པ་སར། ཡབ་ཚེ་ཐར་དོན་
- 386 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
གྲུབ་ཅེས་བྱ་བ་ཕལ་པའི་ཚུལ་ལ་རི་དྭགས་ལ་མདའ་བརྒྱབ་པ། བྲག་ལ་ཐལ་
བྱུང་དུ་ཕུག་པའི་ཤུལ་ནས་ཆུ་རྡོལ་བ་དང་། བྲག་ལ་ཕྱག་ཞབས་ཀྱི་རྗེས་
བཞག་པ་ཞིག་ཡོད་པ་དང༌། ཡུམ་ཡེ་ཤེས་མཁའ་འགྲོའི་མཚན་རྟགས་དང་
ལྡན་པ་རྒྱལ་མོ་ཞེས་བྱ་བའི་སྲས་སུ། རབ་བྱུང་བཅུ་པའི་བགྲང་བྱ་སོ་དགུ་པ་
ཤིང་མོ་སྤྲུལ་གྱི་ལོར་དགེ་མཚན་དུ་མ་དང་བཅས་ཏེ་སྐུ་བལྟམས། རྗེ་འདི་ནི་
སྐུ་མཆེད་གསུམ་གྱི་ཆེ་བ་ཡིན། འབྲིང་པོ་ངག་དབང་འཕྲིན་ལས་བཟང་པོ་
དང་༑ ཆུང་བ་ དཔལ་ འབར་ དྲུང་ པ་ ངག་ དབང་ ཆོས་ གྲགས་ ཀྱི་ སྐྱེ་ སྦྲུལ་
འཕགས་པ་བསྟན་འཕེལ་དུ་གྲགས་སོ།། ལའི་
ལ། རྗེ་འདི་ཉིད་ཆུང་ངུར་གསུང་འབྱོན་ཤེས་ཙམ་ན། སྔོན་གནས་རྗེས་དྲན་
གྱི་གསུང་གསལ་བར་བྱོན་པ་དང་། དཀར་ཕུ་བླ་མས་ཆང་དྲངས་པ་ན། ང་
ཆང་འཐུང་བའི་བླ་མ་མིན་གསུངས་ཤིང་། རྡོ་ལ་ཕྱག་མཛུབ་ཀྱིས་རྡོ་ཁོག་གི་
དབྱིབས་འཆོས་པ་སོགས་ངོ་མཚར་དུ་མ་བསྟན་པས་འཁྲུལ་མེད་ཀྱི་ངེས་པ་
རྙེད་ནས། དགུང་ལོ་བཞི་པ་ས་སྤྲེལ་ལོར་བཀྲ་ཤིས་ཆོས་ལུང་དུ་གདན་དྲངས་
ཏེ་ཁྲི་སྟོན་ལེགས་འབུལ་གྱི་རྟེན་འབྲེལ་ཞུས། ཆབ་མདོ་ནས་རྗེ་དྲུང་རྒྱལ་
ཚབ་སངས་རྒྱས་འབྱུང་གནས་ཀྱིས། པད་དཀར་འཛིན་པ་རྡོ་རྗེའི་སྐུ་བརྙེས་
པ༑ ༑ཞེས་སོགས་ཀྱི་བརྟན་བཞུགས་དང་འབྲེལ་བར་དཀར་སྤྲོ་རྟེན་གསུམ་
ན་བཟའ་སོགས་ལེགས་སྐྱེས་འབུལ་བསྟར་མཛད། 1:|:ཀྱི
དེ་ནས་དགུང་ལོ་དྲུག་པ་ལྕགས་ཁྱི་ལོར། སྡེ་པ་དབང་ གྲགས་ ཀྱིས་
གདན་འདྲེན་ཞུས་ནས་དབུས་འགྱུར་ཆོས་ཀྱི་ཞིང་དུ་ཕེབས་ཞལ་བསྒྱུར་བ་
- 387-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
མལ་གྲོ་རིན་ཆེན་གླིང་ནས་བསུ་བ་སེར་སྦྲེངས་རྒྱས་པ་བཅས་གདན་འདྲེན་
ཞུས་འབྲེལ། དེར་ཕེབས་པ་ན་མེ་ཏོག་གི་ཆར་བབས་པ་སོགས་ཀུན་ངོ་མཚར་
བ་བྱུང་། འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་དུ་ཕེབས་པ་ན།
སེར་ སྦེངས་ སོགས་ ཕེབས་བསུའི་བཀོད་པ་ཆེན་པོས་གདན་དྲངས་ནས་
དགའ་ལྡན་གསེར་ཁྲིའི་ཐོག་ཏུ་བཞུགས་སུ་གསོལ། རྟེན་མཇལ་དང་མཆོད་
འབུལ་ཞུས། དེ་སྐབས་ལོ་ཤས་ནང་དགའ་ལྡན་སྒྲུབ་ཆུ་དེ་བར་ཆད་ཀྱི་རྣམ་
པས་ཆུང་ངུར་སོང་བ་ལ། ཕྱག་ནས་མཛད་པས་སྔར་ལས་ཀྱང་ཆེ་བར་བྱུང་
བས་ཀུན་གྱིས་ངོ་མཚར་དུ་འཛིན་པར་གྱུར། དེ་ནས་ལྷ་སར་ཇོ་བོ་ཡིད་བཞིན་
ནོར་བུ་སོགས་རྟེན་མཇལ་མཆོད་འབུལ་མཛད། དེ་ནས་གདན་ས་ཆེན་པོ་
དཔལ་ལྡན་འབྲས་སྤུངས་སུ་ཕེབས་པས་བསུ་བ་སེར་སྦྲེངས་རྒྱས་པས་གདན་
དྲངས༑ ༧རྒྱལ་བ་ཐམས་ཅད་མཁྱེན་པ་ཡོན་ཏན་རྒྱ་མཚོ་མཆོག་གི་མདུན་
མཇལ་ཕྱག་ཞུས་ཤིང་གཙུག་ཕུད་ཕུལ། མཚན་འཕགས་པ་ཕྱོགས་ཐམས་
ཅད་ལས་རྣམ་པར་རྒྱལ་བ་རྒྱ་མཚོའི་སྡེ་ཞེས་གནང་། མཚན་སྤེལ་གྱི་བརྟན་
བཞུགས་ཀྱང་མཛད་། དེ་དུས་ཕན་བདེ་ནས་གདན་འདྲེན་ཞུས་པར་ཕྱི་རེས་
ཕེབས་རྩིས་མཛད་ཀྱང༌། དེ་ལོར་ཀོང་ཕྱོགས་སུ་འཁྲུགས་ཆེན་ལངས་པས།
བཀྲ་ཤིས་ཆོས་ལུང་དུ་ཤར་ཙམ་ཕེབས་ནས་ཁམས་ཕྱོགས་སུ་ཆིབས་ཁ་
བསྒྱུར་༑ ཆབ་མདོ་བྱམས་པ་གླིང་ནས་གདན་འདྲེན་པ་དབོན་དྲུང་རྒྱལ་ཚབ་
རིན་པོ་ཆེ་ཆོས་ཁྲི་ཐང་དུ་ཕེབས་པ་དང༌། དེར་ཡབ་སྲས་མཇལ་འཕྲད་ལེགས་
ཚོགས་ཆེ་བ་བྱུང་། དེ་ནས་རྒྱས་ཤོད་ནགས་ཤོད། ལྷོ་སྟོད་སྨད་སྤོ་བོ་ཚུན་
-388 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
གྱིས༑ ལྷ་སྡེ་མི་སྡེ་བླ་དཔོན་མང་པོའི་གདན་འདྲེན་མཇལ་ཕྱག་ལྷན་འཛོམས་
བྱུང་བས་ཡབ་སྲས་སྒར་པ་ལྷན་ཅིག་ལྕགས་ར་དང་། དཔལ་འབར། རྒྱས་
ཤོད༑ ནགས་ཤོད། སྤོ་བོ། ལྷོ་སྟོད་སྨད་སོགས་ཐམས་ཅད་དུ་ཕེབས་ནས་
གདུལ་བྱ་མཐའ་ཡས་པའི་དོན་མཛད། དེ་ནས་ཆབ་མདོ་བྱམས་པ་གླིང་གི་
གདན་སར་ཞབས་སོར་འཁོད་ཅིང་འབུལ་སྟོན་གཟབ་རྒྱས་བསྟར། རྒྱལ་ཚབ་
དབོན་དྲུང་རིན་པོ་ཆེ་ལས་ཚིགས་སྔ་མ་དགེ་ཚུལ་གྱི་སྡོམ་པ་བཞེས། ། མ་
དེ་ དེ་ནས་རིམ་པར་འཁོར་ལོ་བདེ་མཆོག་སྙན་བརྒྱུད་ཀྱི་ཡབ་བཀའ་ཡུམ་
བཀའ་ དང༌། ཐུགས་ རྗེ་ ཆེན་ པོ་ གསང་ སྒྲུབ་ ཀྱི་ དབང་ དང༌། སྤྱན་ རས་
གཟིགས༑ འཇམ་ དབྱངས། ཕྱག་རྡོར། ཚེ་ དཔག་ མེད། སྒྲོལ་ མ། ཛམྦྷ་ ལ།
སེང་གདོང་མ་བ་རི་ལུགས་དང༌། རྗེ་རིན་པོ་ཆེ་ནས་བརྒྱུད་པའི་གཙོ་འཁོར་
གསུམ༑ ཚེ་ དབང་། རྟ་ མགྲིན་ ལྕགས་ རལ་ ཅན་ སོགས་ ཀྱི་ རྗེས་ གནང་།
བཀའ་སྲུང་བྲག་ལྷ་མགོན་པོ། མགོན་པོ་ཕྱག་དྲུག་པ། དཔལ་མགོན་ཞལ།
དུད་སོལ་ལྷ་མོ། རྣམ་སྲས། ཚོགས་བདག །ཆོས་རྒྱལ་ཕྱི་སྒྲུབ། དུག་རི་ནག་
པོ༑ དམ་ཅན་སྡེ་ལྔ། ཚེ་རིང་མཆེད་ལྔ་བཅས་ཀྱི་བཀའ་གཏད་རྗེས་གནང།
གཅོད་དབང༌། ཞལ་སྔའི་བཀའ་འབུམ། མི་ཏྲ་ཁྲིད་དྲུག། སྙིང་པོ་དོན་གསུམ།
བདེ་མཆོག་སྙན་བརྒྱུད། གྲུབ་ སྙིང་ཁྲིད་བརྒྱད། གཅོད་ཡུལ། ཆོས་སྐྱོང་གི་
སྒྲུབ་སྐོར་སོགས་གོང་མའི་ཁྲིད་རྒྱུན་ཐམས་ཅད་ཡོངས་སུ་རྫོགས་པ་གསན།
དེ་ ནས་ བེ་ རི་ རྒྱལ་ པོས་ དཔོན་ སློབ་ རྣམས་ གདན་ འདྲེན་ ཞུས་ པས།
༧སྐྱབསམགོན་འཕགས་ཆེན་རིན་པོ་ཆེ་དང༌། དབོན་དྲུང་རྒྱལ་ཚབ་རིན་པོ་
- 389 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཆེ་༑ རྟ་ཚག་རྗེ་དྲུང་སྤྲུལ་སྐུ་བཅས་ཡབ་སྲས་རྣམས་ཕེབས་ནས་འདོད་ཆོས་
ཀྱིས་རེ་བ་ཡོངས་སུ་བསྐངས། འབུལ་ཞབས་བསྙེན་བཀུར་རྒྱ་ཆེན་བྱས། དེ་
སྐབས་ལྷ་བརྒྱ་འགག་ཏུ་བཞུགས་ཚེ་དཀར་ཕྱོགས་ཀྱི་ལྷ་རྣམས་མངོན་པར་
དགའ་བའི་མེ་ཏོག་གི་ཆར་ཕབ་པ་སོགས་བཀྲ་ཤིས་པའི་ལྟས་དུ་མ་བྱུང་བ་
དང༌ ཆབས་ཅིག །མཉམ་ མེད་ ཤཱཀྱའི་རྒྱལ་པོ་ལ་གནས་བརྟན་བཅུ་དྲུག་
འཁོར་དང་བཅས་པས་བསྐོར་བ་གཟིགས་ནས། གནས་འདིར་ཆོས་སྡེ་ཞིག་
ཐོབས་དང་མ་འོངས་པར་ཕན་པ་རྒྱ་ཆེན་འབྱུང་བར་ལུང་བསྟན་པ་བཞིན།།
འཁོར་སྔགས་གྲྭ་བཅུ་དྲུག་དེར་བཞག་ནས་ཆོས་སྡེ་བཙུགས་པ་ད་ལྟ་ལྷ་བརྒྱ་
གྲྭ་ཚང་དུ་གྲགས། དེ་ནས་ཡུན་མི་རིང་བར་ལྕགས་སྤྲེལ་ལོར་དབོན་དྲུང་རིན་
པོ་ཆེ་སྐུ་ཡི་བཀོད་པ་བསྡུས་ཤིང་། ༧སྐྱབས་མགོན་རྒྱལ་བ་འཕགས་པ་ལྷ་
དགུང་ལོ་བཅུ་དྲུག་ཐོག་བྱང་སེམས་བདག་ཉིད་ཆེན་པོའི་ཁྲི་འགན་དངོས་སུ་
བཞེས་པའི་མངའ་གསོལ་ གྱི་སྟོན་འབུལ་བསྟར། དབོན་དྲུང་རིན་པོ་ཆེའི་
དགོངས་རྫོགས་རྒྱ་ཆེན་སྒྲུབ་ཅིང་གདུང་རྟེན་ལ་གསེར་ཟངས་ཀྱི་བྱམས་ཆེན་
བཞེངས་པ་འདུ་ཁང་སྦུག་ཏུ་བཞུགས་སྟེ་རབ་ཏུ་གནས་པའི་དགེ་ལེགས་ཀྱི་
ཆར་ཕབ། དེ་མོ་སྤྲུལ་སྐུ་ལྷ་དབང་ཕྱོགས་ལས་རྣམ་རྒྱལ་དབུས་ནས་ཕེབས་
པ་ཡུན་རིང་ཙམ་ལྷན་བཞུགས་མཛད་ཅིང་དབང་ལུང་སོགས་མང་དུ་མནོས།
དེ་སྐབས་འཇང་དང་བེ་རིའི་འདུན་ཆིངས་སུ་ཕེབས་དགོས་ཤར་བས། ཡབ་
སྲས་རྣམས་ཚ་ཁ་རྫོང་བར་ཕེབས་ཏེ་འདུན་མ་ཞི་འཇགས་གནང༌། ཕྱོགས་
གཉིས་ཀས་ལེགས་འབུལ་རྒྱ་ཆེར་བསྟར། སླར་གདན་སར་ཕེབས་ཏེ་བཤད་
- 390 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
སྒྲུབ་འཁོར་ལོ་གསུམ་ གྱི་ ཉམས་བཞེས་གནང། དེ་ནས་ལྕགས་སྤྲུལ་ངག་
དབང་འཕྲིན་ལས་བཟང་པོ་སྨར་ཁམས་ཕྱོགས་ནས་ཕེབས་པས་འབུལ་ཆེན་
བཏེགས༑ དེ་ནས་འཕགས་ཆེན་རིན་པོ་ཆེ་དབུས་ཕེབས་ཀྱི་ལོ་ཤས་རིང་ལ།
སྤྲུལ་སྐུ་ངག་དབང་འཕྲིན་ལས་བཟང་པོ་ཆབ་མདོར་མཁན་ཁྲིར་བསྐོ་གཞག་
དང་༑ དཔོན་པོ་འཕགས་པ་ཆོས་གྲགས་བཅས་ཆབ་མདོར་བཞུགས་ནས།
ཁྲོ་བོ་ཤིང་གླང་ལོར་འཕགས་ཆེན་རིན་པོ་ཆེ་དགུང་ལོ་ཉེར་གཅིག་ཐོག་
དབུས་འགྱུར་ཆོས་ཀྱི་ཞིང་དུ་སྒར་ཆེན་བཏེགས། ལྷོ་རྒྱུད་དུ་ཕེབས་སྐབས་
དཔོན་སློབ་དེ་མོ་རིན་པོ་ཆེས་འབུལ་ཆེན་ཚད་མེད་ཕུལ། ལྷོ་རྒྱུད་སྟོད་སྨད་ཀྱི་
འདུས་སྡེ་ཀུན་ལ་མང་འགྱེད་འབུལ་བསྙེན་བསྟར་ཞིང་མཇལ་ཕྱག་གནང་
བཞིན་ ཕེབས་ པར། ཕན་བདེ་ནས་ ཡར་ཞོར་གདན་འདྲེན་ཞུས་ཀྱང་ཞལ་
བཞེས་མ་གནང་ཞིང་། ལྕགས་ར་ནས་སྡེ་པ་དབང་གྲགས་ཀྱིས་བརྒྱ་འབུལ་
བཏེགས་ཏེ་བྱང་ལྷ་རི་མགོ་བར་ཕྱག་ཕྱིར་འབྲངས། དེ་ནས་ཉང་པོ་རྒྱ་མདར་
ཕེབས་དུས་ཕན་བདེ་ནས་ཀོང་པོར་གདན་འདྲེན་གྱི་སྙན་ཞུ་དང་། འབུལ་
རྟེན་ན་བཟའ་ཉེར་སྤྱོད། ཆིབས་རོལ་སོགས་དངོས་འབུལ་རྒྱ་ཆེར་བསྟར་
བའི་ཆིབས་པ་དེས་རྗེ་ཉིད་ཀྱི་འཕྲིན་ལས་ཀྱིས་ཞབས་རྗེས་ཡང་ཡང་བཞག་
པའི་ཁྱད་མཚར་བྱུང་། བདག
1: དེ་ནས་རིམ་གྱིས་འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་དུ་
ཕེབས་ ཉིན། ནམ་ མཁའ་ གཡའ་ དག་ ལ་ འཇའ་ འོད་ དཀར་པོའི་དྲ་བས་
འབྲེལ་བ་སོགས་ཀུན་ལ་ངོ་མཚར་བསྐྱེད་ཅིང་། རྗེ་ཉིད་ཀྱིས་རྗེ་བཙུན་ཙོང་
- 391 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཁ་པ་ཆེན་པོའི་ ཞལ་དངོས་སུ་མཇལ། ལྷར་བཅས་འགྲོ་བའི་མཆོད་སྡོང་
དངུལ་གདུང་རིན་པོ་ཆེ་ལ་སོགས་པའི་ཕྱི་ནང་གི་རྟེན་རྣམས་ཞལ་མཇལ་བ་
དང་མཆོད་འབུལ་གསོལ་འདེབས་ཐུགས་སྨོན་ཡང་དག་པར་མཛད་ཅིང་།
འདུས་ པ་ རྒྱ་མཚོར་ མང་ འགྱེད་བསྙེན་བསྐུར་རྒྱ་ཆེར་བསྒྲུབས། དེ་ནས་
དཔལ་ལྡན་འབྲས་དཀར་སྤུངས་པའི་ཆོས་ཀྱི་སྡེ་ཆེན་པོར་༧་སྐྱབས་མགོན་
རྒྱལ་བའི་དབང་པོ་ངག་དབང་བློ་བཟང་རྒྱ་མཚོ་དཔལ་བཟང་པོར་དངོས་
འབུལ་ གཟབ་ ཅིང་ མཇལ་ ཕྱག་ཞུས། དགྱེས་ བརྩེའི་ ཇ་ གྲལ་དང་ གསུང་
འཕྲོས་ལྷུག་སྩོལ་གནང་ཞིང་རྟེན་འབྲེལ་ལེགས་ཚོགས་ཆེ་བ་བྱུང་། དེ་ནས་ལྷ་
ལྡན་སྤྲུལ་པའི་གཙུག་ལག་ཁང་དུ་ཇོ་བོ་ཤཱཀྱ་མུ་ནེའི་དྲུང་དུ། ༧པཎ་ཆེན་
ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་མཁན་
པོ་དང༌། རྒྱུད་ཆེན་ངག་དབང་ཆོས་ཀྱི་རྒྱལ་མཚན་གྱིས་ལས་སློབ། ཕ་བོང་ཁ་
པས་གསང་སྟོན། སྒོ་མང་སློབ་དཔོན་སངས་རྒྱས་བཀྲ་ཤིས་ཀྱིས་དུས་གོ་བ་
མཛད་དེ། གནས་བརྟན་འདུལ་བ་འཛིན་པའི་དགེ་འདུན་བཅུ་ཚོགས་ཀྱི་
དབུས་སུ་བསྙེན་པར་རྫོགས་པའི་སྡོམ་པ་ཡང་དག་པར་བཞེས་ནས་ཐུབ་པའི་
རྒྱ་ཚབ་ཆེན་པོར་གྱུར་ཅིང་། མཚན་འཕགས་པ་ཆོས་ཀྱི་རྒྱལ་པོ་ཞེས་གསོལ་
བར་མཛད། དེའི་སྐབས་སུ་ཇོ་བོ་ཡིད་བཞིན་ནོར་བུའི་སྐུ་ཡོངས་རྫོགས་ལ་
གསེར་ཆབ་དང༌། རྟེན་གཞན་རྣམས་ལ་ཞལ་གསེར་སྒྲོན་འབུལ་དང་། དཀར་
མེ་མཆོད་སྤྲིན་སྙན་ཤལ་སོགས་རྒྱས་སྤྲོས་དང་། མཁན་སློབ་ལས་གྲལ་དགེ་
འདུན་རྣམས་ལ་འབུལ་སྟོན་རྒྱ་ཆེར་སྤྲོས། པཎ་ཆེན་ཐམས་ཅད་མཁྱེན་པ་
392 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
རྗེ
Dས)
མཆོག་གི་དྲུང་ནས་རྡོ་རྗེ་ཕྲེང་བ་དང༌། སྒྲུབ་ཐབས་རྒྱ་མཚོ། མི་ཏྲ་བརྒྱ་རྩ།
བཀའ་གདམས་ཐིག་ལེ་བཅུ་དྲུག་ལ་སོགས་པའི་དབང་དང་རྗེས་གནང་ཤིན་
ཏུ་མང་པོ་དང་། ལམ་རིམ་ཆེན་མོ། སྔགས་རིམ་ཆེན་མོ་སོགས་རྗེ་ཡབ་སྲས་
ཀྱི་གསུང་འབུམ། ༧པཎ་ཆེན་རིན་པོ་ཆེ་རང་གི་གསུང་འབུམ་གྱི་ལུང་སོགས་
མདོ་རྒྱུད་རྒྱ་མཚོའི་བདུད་རྩིའི་བཅུད་ཀྱིས་ཐུགས་ཀྱི་བུམ་བཟང་གང་བར་
མནོས༑ སེར་འབྲས་སོགས་གདན་ས་རྣམས་ལ་སོ་སོར་མང་འགྱེད་མཆོད་
འབུལ་གཟབ་རྒྱས་ཞུས། དེ་སྐབས་བཞུགས་པའི་མཁས་གྲུབ་ཀྱི་བླ་མ་དམ་
པ་མང་པོའི་ཞབས་ལ་གཏུགས་ཏེ། འབུལ་བསྙེན་བསྟར་ཞིང་ལེགས་བཤད་
ཆོས་ཀྱི་བདུད་རྩི་མང་དུ་བཞེས། ཟད་པ་མེ་སྟག་ལོར་སྨོན་ལམ་ཆེན་མོའི་
ཚོགས་དབུར། ༧རྒྱལ་བ་ཐམས་ཅད་མཁྱེན་པ་དང༌།༧པཎ་ཆེན་རིན་པོ་ཆེ་
རྣམ་གཉིས་ལྷན་རྒྱས་པར་གདན་དྲངས་ཏེ། མཇལ་དར་དང་། ཞིང་ཁམས་རྒྱ་
མཚོའི་བཀོད་པས་སྣེ་དྲངས་པའི་སྐུ་གསུང་ཐུགས་རྟེན་དང་། གསེར་དངུལ།
ཇ་ དར་ གོས། རྟ་དྲེལ་ ལ་ སོགས་ པའི་ འབུལ་ ཆེན་ སྤམ་ མཐོར་ བཏེགས།
འདུས་པ་རྒྱ་མཚོར་ཇ་ཐུག་གི་བསྙེན་བཀུར་དང་། ཇ་འགྱེད་ཕུལ། ཡབ་སྲས་
གསེར་ཞལ་ལྷན་འཛོམས་ཀྱིས་རྒྱས་སྤྲོ་འཕེལ་ཞིང་། ༧པཎ་ཆེན་རིན་པོ་ཆེས་
སྟོན་པའི་རྣམ་ཐར་རྒྱས་པའི་གསུང་ཆོས་ངོ་མཚར་བདུདརྩིའི་དགའ་སྟོན་གྱིས་
ཐུགས་ལྷག་པར་དགྱེས། ཇུ་ནང་རྒྱལ་པོ་སོགས་བྱང་འགྲུལ་སོག་པོའི་རྒྱལ་
རིགས་དཔོན་ཁག་རྣམས་ཀྱིས་དད་གུས་ཆེན་པོས་སྤྱི་བོས་འདུད་ཅིང་འབུལ་
བསྙེན་བཏེགས། ལོ་དེར་ ཁམས་ཕྱོགས་སུ་ཕེབས་ཞལ་བསྒྱུར་བ་ན། ཀོང་
-393-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ཕྱོགས་ཀྱི་བླ་དགོན་རྣམས་ཀྱིས་གདན་འདྲེན་ཡང་ཡང་ཞུས་པ་བཞིན། ལོང་
པོ་བཀྲ་ཤིས་ཆོས་ལུང་དུ་ཕེབས་ཤིང་། དེ་ནས་བྲག་གསུམ་ཞོ་ཁ་དང་། བཀྲ་
ཤིས་ཕན་བདེར་ཕེབས། དེ་དག་རྣམས་ལ་གདུལ་བྱ་སོ་སོར་འཚམས་པའི་
དབང་དང་རྗེས་གནང། ལུང་ཁྲིད་སོགས་ཀྱིས་རེ་བ་ཡོངས་སུ་བསྐངས། དེ་
སྐབས་ཡབ་རྗེ་སྤྲུལ་སྐུའི་གཙུག་ཕུད་ཕུལ་བ་ན་མཚན་སངས་རྒྱས་ཡེ་ཤེས་
ཞེས་བསྩལ། ཤིང་ར་ནིང་དུ་གདན་དྲངས་པར་ཀོང་བཙུན་དེ་མོའི་སྐུ་རྟེན་ལ་
གཟིགས་སྣང་ཁྱད་པར་ཅན་བྱུང་ ཞིང་། དར་ སྣའི་ སྙན་ཤལ་ཕུལ་ཏེ་རྟེན་
གསོལ་གཉེར་གཏད་རྒྱས་པ་བརྩམས་པར་མཛད། དེ་མོ་བློ་གསལ་གླིང་དུ་
གདན་དྲངས་པས་ཕེབས་ལམ་དུ་དེ་མོ་ཆུ་མིག་གི་ཐད་ནས། ནམ་མཁའ་དག་
པ་ལ་འཇའ་སྐོར་རྨ་བྱའི་གདུགས་ལྟར་དབུ་ཐད་དུ་ཡུན་རིང་འཁོར་བ་ཤཱཀྱ་ལྷ་
དབང་སོགས་ཆིབས་རགས་སུ་ཕེབས་པ་ཀུན་གྱིས་མཐོང་། དེར་ཕེབས་ནས་
བྱམས་ཆེན་ལ་ཞིག་གསོས་དང་ རབ་གནས་མཛད་ཅིང་། དེར་འདུས་ཁྲོམ་
ཚོགས་ཆེ་བར་དབང་ཆོས་སོགས་མང་དུ་གནང། མཁས་གྲུབ་ཤཱཀྱི་ལྷ་དབང་
སོགས་བླ་ཆེན་ཆེ་བགྲེས་རྣམས་ལ་བདེ་མཆོག་སྙན་བརྒྱུད་ཡུམ་བཀའ་དང༌།
གཅོད་དབང་གནང་། ཟླ་བ་དགུ་པ་ནང་སྐུ་མཚམས་བཅད་རྒྱའི་ཁོངས་ནས་
རྒྱ་ལར་ཕེབས་སྟེ་ཟབ་གཏེར་འགའ་ཞིག་བཞེས། དེ་ནས་སྐྲུན་དགའ་ལྡན་དུ་
ཆབ་དཀར་ནག་གི་ཁྲོམ་ཚོགས་འདུས་པར་དམ་པའི་ཆོས་ཀྱི་བདུད་རྩིའི་
དགའ་སྟོན་བསྩལ། ཐོང་གྲྭ་བྱང་ཆུབ་གླིང་དུ་ཕེབས་ནས་དགོན་འདི་བར་
ལམ་དུ་སེར་ཁྱིམ་དུ་གྱུར་པ་གཙང་དགོན་དུ་བསྒྱུར་ནས་བཙུན་པ་སུམ་ཅུ་
- 394-



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
ལྷག་བསྡུས་ཏེ་གྲྭ་ཚང་བཙུགས་ཤིང་བཅའ་ཁྲིམས་ཀྱི་བཀའ་ཤོག་མཛད།
བདེ་མཆོག་སྙན་བརྒྱུད་ཀྱི་དབང་དང་། རྟེན་དང་མཆོད་ཆ། གཏོང་ཐེབས་
སོགས་གནང་བས་ཕྱིས་སུ་བསྟན་པ་དར་རྒྱས་ཆེ་བར་བྱུང་། ཆོས་ཁང་རྩ་བར་
ཕེབས་ཏེ་ཡབ་རྗེས་སྤྲུལ་སྐུ་རབ་ཏུ་བྱུང་བའི་མཁན་པོ་མཛད་ཅིང་། བདེ་
མཆོག་སྙན་བརྒྱུད་དང་
། ཞལ་སྔ་བཀའ་འབུམ་སོགས་ཆོས་བཀའ་མང་དུ་
གནང་༑ སླར་ཡང་ཕན་བདེར་ཕེབས་ནས་བྱམས་ཆེན་སོགས་རྟེན་དང་བརྟེན་
པའི་སྣོད་བཅུད་ལ་རབ་ཏུ་གནས་པའི་མེ་ཏོག་གི་ཆར་ཕབ། མཁས་གྲུབ་ཤཱཀྱ་
ལྷ་དབང་ལ་སྒྲུབ་ཐབས་རྒྱ་མཚོ་སོགས་ཀྱི་ལུང་བསྩལ། དེ་ནས་མཐའ་ལྟག་
བསམ་གཏན་གླིང་དང༌། འབྲུ་ལ་སོགས་ཀོང་ཕྱོགས་ཀྱི་དགོན་སྡེ་མང་པོར་
ཞབས་ཀྱིས་བཅག་ནས་དགོན་པ་ཁག་ལ་བླ་མའི་བསྐོ་གཞག་སོགས་ཆོས་
དང་སྲིད་ཀྱི་བདག་རྐྱེན་དང་། དད་ལྡན་དཔག་ཏུ་མེད་པ་ལ་དགེ་སྡིག་བླང་
དོར་གྱི་ལམ་བཟང་པོ་བསྟན་ཅིང་འབྲེལ་ཚད་དོན་དང་ལྡན་པའི་འཕྲལ་ཡུན་
གྱི་ཕན་བདེའི་དགའ་སྟོན་ཟད་མི་ཤེས་པ་བསྩལ། ལོ་དེར་ནད་ཡམས་འཁྲུག་
རྩོད་མེད་ཅིང་ཆར་ཆུ་དུས་བབས་ལོ་ལེགས་སོགས་བཀྲ་ཤིས་དགེ་མཚན་
འཕེལ་བའི་བཀའ་དྲིན་ཆེ་ཞེས་གླེང་བ་བྱུང་། དེ་ནས་ལྕགས་རར་ཕེབས་ཏེ་སྡེ་
པ་དབང་གྲགས་ཀྱིས་གཙོས་སྡེ་དགོན་རྣམས་ཀྱིས་སྲི་ཞུ་བསྙེན་བཀུར་ཚད་
མེད་པས་མཆོད་ཅིང་འདོད་ཆོས་ཀྱིས་རེ་བ་ཡོངས་སུ་བསྐངས། རིམ་གྱིས་
ཆོས་ཁྲི་ཐང་དུ་ཕེབས་པ་ན། ཆབ་མདོ་ནས་ཆོས་རྗེ་ངག་དབང་འཕྲིན་ལས་
བཟང་པོ་ཕེབས་བསུར་འབྱོར། ཆོས་ཁྲིའི་གཟིམ་ཁང་གསར་བཞེངས་མཛད།
= 395-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
དེ་ནས་དཔོན་སློབ་རྣམས་སྤོ་བོ་ཆུ་མདོར་ཕེབས་ཏེ། དཔོན་སློབ་དེ་མོ་ལྷ་
དབང་ཕྱོགས་ལས་རྣམ་རྒྱལ་སྙན་བབས་ལྕི་བཞེས་ལ་བརྟན་བཞུགས་དང་
དབང་རྗེས་གནང་སོགས་ལུགས་གཉིས་ཀ་ནས་ཐུགས་བཞེད་བསྐང་བའི་
བདག་རྐྱེན་གཟབ་པར་གནང། དེ་ནས་རིམ་གྱིས་གདན་ས་ཆེན་པོ་དཔལ་གྱི་
ཆབ་མདོར་ཞབས་སེན་རྣམ་པར་བཀོད་དེ་གཞི་ཕབ་ནས་བཞུགས་འཇགས་
ཐོག ༑ཐུགས་དམ་ལ་རྩེ་གཅིག་ཏུ་གཞོལ་བའི་ངང་ནས་སྐབས་འགར་བཀའ་
ཆོས་གནང་ཞིང་། དགོན་པའི་བཅའ་ཁྲིམས་དང་ཀུན་ སྤྱོད་དོ་དམ། བཤད་
སྒྲུབ་བསྟན་པའི་འཛིན་སྐྱོང་ཆོས་སྲིད་ལུགས་གཉིས་ཀའི་ཆ་ནས་ལེགས་པར་
བསྐྱངས༑ འདི་དག་ གི་སྐབས་སུ་ཆོས་ སྐྱོང་བེཀྱེ་ དང༌། གུ་ རུ་པཎ་ ལུགས་
དང༌༑ འཇམ་དཔལ་གཤིན་རྗེ་ཁྲོ་ཆུ་སོགས་ཀྱིས་སྔ་ཕྱིར་ཞལ་གཟིགས་ཤིང་།
ཟབ་ཆོས་དང་ལུང་བསྟན་ཡང་འགའ་རེ་གནང་། བྲག་གཡབ་བཀའ་བཅུ་
གྲགས་པ་རྒྱ་མཚོ་ཆབ་མདོར་གདན་དྲངས་སྐབས། བྱང་ཆུབ་ལམ་རིམ་ཆེན་
མོ་དང་༑ པོ་ཏོ་བའི་གསུང་སྒྲོས། དགེ་ལྡན་ཕྱག་ཆེན། འདུལ་བའི་བསླབ་བྱ་
ཆེན་མོ། རྩ་འཇུག་གཉིས། བྱམས་ཆོས་སྡེ་ལྔ། དྲང་ངེས་རྣམ་འབྱེད་སོགས་
ཀྱི་ ལུང་ ཁྲིད་ དང་། གསང་ བདེ་ འཇིགས་ གསུམ། འཁོར་ཆེན། ཀུན་ རིག་
རྣམས་ཀྱི་སྒྲུབ་དཀྱིལ་སྨོན་ཤིས་ཆ་ལག་ཚང་མའི་ལུང་དང༌། ཀུན་རིག་གི་
དབང་ཆེན་རྣམས་གསན་ཅིང་གཟིམ་ཁང་དུ་གདན་དྲངས་ནས་ཚེ་དབང་བརྒྱ་
རྩ་ཡང་གསན། འཕགས་ཆེན་ཆོས་ཀྱི་རྒྱལ་པོ་སྔ་ཕྱིར་བྲག་གཡབ་ཏུ་གདན་
དྲངས་ཏེ་ཞལ་སྔ་བཀའ་བརྒྱུད་ཀྱི་ཆོས་སྐོར་དབང་ལུང་ཁྲིད་བཅས་མང་དུ་
- 396 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
བསྩལ་བས། ཕན་ཚུན་བླ་སློབ་གཉིས་ཆར་གྱི་འབྲེལ་ཆེ་ཞིང་། གྲགས་པ་རྒྱ་
མཚོས་རྗེ་འདི་སྤྱན་རས་གཟིགས་དངོས་སུ་གཟིགས་པ་སོགས་ཕན་ཚུན་དག་
པའི་གཟིགས་སྣང་ངོ་མཚར་བའི་རྣམ་ཐར་མང་། བྲག་གཡབ་བཀྲ་ཤིས་ཆོས་
རྫོང་གི་རྟེན་གསུམ་དགོན་གནས་གྲྭ་མང་དང་བཅས་པར་རབ་གནས་བརྟན་
བཞུགས་བཀྲ་ཤིས་ཀྱིས་རྒྱས་གདབ་ཅིང་མཁའ་འགྲོ་ཆོས་སྐྱོང་ལ་གཉེར་
གཏད་མཛད། ཕན་ཚུན་ཐུགས་ཡིད་གཅིག་ཏུ་འདྲེས་པ་བྱུང་ཞིང་། སྐུ་ཕྲེང་
མང་པོར་ཐུགས་ནང་གཙང་བའི་རྟེན་འབྲེལ་ཡོད་པར་གསུངས། དེ་ལྟར་སྔོན་
བྱང་སེམས་ཤེས་རབ་བཟང་པོས་རབ་བྱུང་བདུན་པའི་མེ་སྦྲུལ་ལོར། ཆབ་
མདོ་ཆོས་འཁོར་བྱམས་པ་གླིང་གི་གདན་ས་འདི་བཏབ་ནས། རབ་དྲག་ཤིང་
ཕག་ལོ་བར་མི་ལོ་ཉིས་བརྒྱ་སོང་བ་དེའི་རིང་། དགེ་འདུན་སུམ་སྟོང་ལྷག་
ཙམ་རྒྱུན་གཏན་ཆགས་པར་གྲྭ་ཚང་ལྔ་ལ་གཞུང་ཆེན་བཀའ་པོད་ཀྱི་འཆད་
ཉན་སོགས་བཤད་སྒྲུབ་འཁོར་ལོ་གསུམ་གྱི་མཛད་བཟང་དབྱར་མཚོ་ལྟར་
འཕེལ་བས། ཐུབ་བསྟན་པདྨོའི་དགའ་ ཚལ་ ཉམས་པ་མེད་པར་འགྲོ་བའི་
ཕན་བདེའི་དཔལ་དུ་རྒྱས་པར་གྱུར་ནའང་། སྔར་བེ་རི་ཐུ་སིའམ་བེ་རི་རྒྱལ་
པོར་གྲགས་པའི་ཕ་དུས་སུ། ཞལ་སྔ་མཐོང་བ་དོན་ལྡན་ལ། ཚ་བ་སྒང་གི་སྐུ་
ལྷའི་ཞོལ་དུ་འབུལ་ཆེན་ཕུལ་ཞིང་ཆོས་ཞུས་པ་དང་། འཕགས་ཆེན་ཆོས་ཀྱི་
རྒྱལ་པོ་འདི་པ་ཡབ་སྲས་རྣམས་གཙུག་ན་བཀུར་བའི་སྤྱིན་བདག་སྙིང་ཁུངས་
ཡིན་ཡང་། རྗེ་འདིས་གདན་སའི་འཛིན་སྐྱོང་གནང་བཞིན་པའི་སྐབས་སུ། བེ་
རི་རྒྱལ་པོའི་བུ་དོན་ཡོད་ཟེར་བའི་དུས་སུ་སྟོབས་ཤུགས་ཇེ་རྒྱས་ཀྱིས་ཆུ་སྤྲེལ་
- 397 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
ལོ་ནས་རིམ་བཞིན་བར་ཁམས་སུམ་གཉིས་ལྷག་ལ་དབང་བསྒྱུར་ཞིང༌། སྡེ་
དགོན་ཀུན་ལ་ཁྲལ་རིགས་འཕར་ལྕིའི་རྩུབ་སྤྱོད་ཀྱིས་མནར་ཐོག །སྣང་ཞིག་
བོན་པོ་ཁོ་རང་གི་བླ་མཆོད་དུ་བཀུར་བའི་བྱེད་ལས་ཀྱིས་མདོ་ཁམས་ཀྱི་ས་
དགེ་དཀར་རྙིང་གི་དགོན་པ་རྣམས་རིམ་པར་བོན་དུ་བསྒྱུར་བ་དང་། དེ་ལྟར་
ཁས་མ་བླངས་པ་རྣམས་རྩ་བརླག་བཏང་ཐོག །རིས་སུ་མ་ཆད་པའི་བླ་ཆེན་
མང་པོར་འོ་བརྒྱལ་གཏད་པ་བཅས་བསོད་ནམས་ཟད་ཁ་བསམ་ངན་གྱི་དཔེ་
ལྟར་སངས་རྒྱས་ཀྱི་བསྟན་པའི་སྤྱི་དགྲ་ལངས་པ་ན། ཆབ་མདོ་བྱམས་པ་གླིང་
ཡང་བོན་དུ་བསྒྱུར་ཉེའི་སྐབས་སུ། རྗེ་འདིས་ཐབས་མཁས་ཀྱིས་བསྟན་པའི་
སྲོག་རྩ་བཟུང་བས་བོན་དུ་བསྒྱུར་མ་བཏུབ་ཀྱང་། རེ་ཞིག་བཤད་སྒྲུབ་འཆད་
ཉན་སོགས་ཉམས་ཆག་ཆེན་པོ་བྱུང་བ་ན། རྗེ་འདིས་མགོན་པོ་ཞལ་དང་།
དཀོར་བདག་ཆེན་པོའི་སྒོ་ནས་མངོན་སྤྱོད་ཀྱི་ལས་སྦྱོར་རྟགས་ཐོན་གནང་
ཞིང་༑ ཨོ་རོད་གུ་ཤྲཱི་ཆོས་ཀྱི་རྒྱལ་པོར་དཔུང་རོགས་བཅོལ་བའི་ཞུ་འཕྲིན་
ཕུལ་བས་མི་རིང་བར། ས་ཡོས་ཟླ་བ་ལྔ་པར་གུ་ཤི་ཆོས་ཀྱི་རྒྱལ་པོ་དྲག་པོའི་
དཔུང་དང་བཅས་བེ་རིའི་ཐོག་ཏུ་དཔུང་འཇུག་བྱས་པ་ཟླ་བ་རེ་ཟུང་ནས་གོ་
འཇོ་བསམ་འགྲུབ་གཞུང་དུ་བེ་རིའི་སྒར་ཆེན་སྟེང་དུ་ཤོར་ཏེ་གཡུལ་ལས་རྣམ་
པར་རྒྱལ་བའི་རུ་མཚོན་རྣམ་པར་བསྒྲེངས། དོན་ཡོད་དཔོན་གཡོག་ཉུང་
བསྡུས་མོན་རྫ་ཡུལ་དུ་བྲོས་པས་རེ་ཞིག་ཐར་ཀྱང་ལས་དབང་བཙན་པོས་ཕྱེ་
མ་ལེབ་མེར་ལྕེབས་པ་ལྟར་ལྕགས་འབྲུག་ལོར། གུ་ཤྲི་ཧན་གྱི་ཕྱག་ཏུ་དབང་
མེད་དུ་འབྱོར་ནས་ཁྲིམས་ཀྱི་དོ་རར་ཚུད་པར་གྱུར། སོག་དམག་ཐོག་མར་
- 398 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ། །
འོངས་པའི་རྔམས་ཟིལ་གྱིས་འགའ་ཞིག་དེ་འཕྲལ་འབྲེལ་གཏུག་ཕོད་མིན་གྱི་
ཐེ་ཚོམ་དུ་གྱུར་པ་ན། རྒྱལ་པོ་འདིའི་སྣེ་ལེན་བྱས་ན་བསྟན་པ་ལ་ཕན་པའི་བླ་
མ་ལྷ་སྲུང་གིས་ལུང་བསྟན་པ་ལྟར། རྗེ་འདི་ཐེ་ཚོམ་མེད་པར་སྨར་ཁམས་ཟི་
ཁྲ་མདོར་དམག་ཐོག་ཏུ་ཕེབས་ཏེ་རྒྱལ་པོ་དང་མཇལ་འཕྲད་ལེགས་ཚོགས་ཆེ་
བར་གྱུར། ས་དགེ་དཀར་རྙིང་གི་བནྡྷེ་ཐམས་ཅད་མཉམ་སྒྲིལ་གྱིས་གུ་ཤི་
རྒྱལ་པོར་དཔུང་རོགས་བཅོལ་ཞིང་མཐུན་འགྱུར་བྱས། དེ་ནས་གུ་ཤྲི་རྒྱལ་པོ་
ཆབ་མདོར་འབྱོར་ནས། ནང་ཆོས་གྲུབ་མཐའ་ས་དགེ་བཀའ་རྙིང་གི་བླ་ཆེན་
དྲུག་ཅུ་སྐོར་ཆབ་མདོར་བཙོན་དུ་བཅུག་པ་རྣམས་གློད་གྲོལ་བཏང་ཞིང་།
རྒྱལ་པོས་རྗེ་འདི་ལས་སྤྱན་རས་གཟིགས་ཀྱི་དབང་སོགས་འདོད་ཆོས་མང་དུ་
ཞུས་ཏེ་དད་གུས་ཆེན་པོས་སྤྱི་བོར་བཀུར། འཇང་རྒྱལ་པོའི་བར་གྱི་མདོ་
ཁམས་སྟོད་སྨད་ཀྱི་བླ་དཔོན་ཆེ་དགུ་མཐའ་དག་གུས་འདུད་ཞུ་མཇལ་དུ་
འཛོམས་པ་རྣམས་ཆབ་མདོའི་རྡོ་གཅལ་ཐོག་བསྡུས་ཏེ། གུ་ཤྲི་ཆོས་ཀྱི་རྒྱལ་
པོས༑ བར་ཁམས་ཚང་མས་ལར་རྒྱ་འཕགས་པ་ལྷའི་བཀའ་ལུང་ལ་ཉན་
དགོས་པའི་བཀའ་ལུང་བུས་པ་ལྟར། གུ་ཤྲི་བླ་མས་བཀའ་བསྒྱུར་བྱས། དེ་
དོན་སོག་བོད་ཡི་གེ་ཤན་སྦྱར་བཀའ་ཤོག་ཀྱང་འཇོག་གནང་མཛད། འཇང་
རྒྱལ་པོར། ངེད་མཆོད་ཡོན་སོ་སོར་བཀའ་འགྱུར་རིན་པོ་ཆེ་པར་མ་རེ་དགོས་
ཚུལ་གསུངས་པ་ལྟར་ཁྱད་ཐོན་མ་འགྱང་བར་འབྱོར། མཆོད་ཡོན་དགོངས་པ་
གཅིག་དྲིལ་གྱིས་རྒྱལ་པོ་འབྱོན་སྐྱེལ་གྱི་ཚུལ་དུ་ཐམ་ཀ་བར་དུ་བྱོན་ནས་རྒྱལ་
པོ་ལ་སེམས་ཅན་གྱི་ཕན་བདེ་ཐུགས་ལ་བཞག་ནས། བསྟན་པ་དང་བསྟན་
- 399 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
འཛིན་ལ་གུས་པ་ལྷུར་མཛད་དགོས་ཚུལ་སོགས་ཐུགས་ནང་དགེ་བའི་གསུང་
བཀོད་ཐུགས་ཀྱི་དཀྱིལ་དུ་སིམ་པར་མཛད། ཕྱིར་ཕེབས་ལམ་ས་སྒང་རྣམ་
རྒྱལ་གླིང་དུ་ཞག་ཤས་བཞུགས་ཐོག །ནང་ཆེན་བློ་གྲོས་རྒྱལ་པོ་མཇལ་ཞུ་
འབྱོར་བར་བཀའ་ཆོས་དང་། མཆོད་ཡོན་ཐུགས་ནང་ གཙང་བའི་ བཀའ་
མཆིད་ཀྱང་འཕེལ་བར་གནང་། ཆབ་མདོར་ཕེབས་ཏེ་བཞུགས་འཇགས་ཐོག་
རབ་བྱུང་བསྙེན་རྫོགས་དང་། དབང་བསྐུར་ཆོས་འཆད་དང་། བསྟན་པའི་
དག་ཐེར་ཉམས་གསོ་བཅས་ཆོས་སྲིད་ལུགས་གཉིས་ཀྱིས་བསྟན་པ་བསྐྱངས་
ཤིང་བཞུགས་པའི་སྐབས་ཤིག་ན། ཆབ་མདོའི་འདུ་ར་བླ་སྤྱིར། ཁྱེད་རང་
ཚོས་གསོ་སྦྱོང་དང་ཚོགས་བསྔོ་སོགས་ལ་དབོན་དྲུང་སྐུ་སྐྱེ་གདན་འདྲེན་གྱིས་
གསུངས་ནས། དཔོན་སློབ་ཞི་བ་བཟང་པོ་བྱང་སེམས་བདག་ཉིད་ཆེན་པོའི་
ཁྲི་ལ་མངའ་གསོལ་ཏེ་རྟེན་འབྱུང་གི་འབུལ་བསྟར་མཛད། དེ་ནས་ཆེར་མ་
འགྱངས་པར་འཕགས་ཆེན་ཆོས་ཀྱི་རྒྱལ་པོ་ཉིད་ཅུང་ཟད་སྙན་བཞེས་པའི་
སྐབས་དེར་འདྲེན་བཏང་བས་སྐུ་མཁྲིས་ཁ་ལུད་པའི་ཚུལ་བསྟན་ཏེ། དགུང་
ལོ་སོ་དགུ་བཞེས་པ་རབ་དྲག་ཆུ་ལུག་ལོར་གཟུགས་སྐུ་རགས་པའི་བཀོད་པ་
བསྡུ་བའི་ཚུལ་བསྟན། དེའི་སྐབས་སུ་ས་གཡོ་བ་སོགས་ངོ་མཚར་བའི་ལྟས་
དུ་མ་བྱུང་ངོ།། དལ་བ་དང་། ཡང་ མེ ད། ཀཚོད། ལ ག་
དགོངས་ རྫོགས་ བསྒྲུབ་ སྐོར་ལ་ ཞི་བཟང་སྤྲུལ་སྐུ་དབུས་ ལྗོངས་ སུ་
ཕེབས་ཏེ། ༧རྒྱལ་བ་ཡབ་སྲས་སོགས་བླ་མ་རྣམས་དང་། ཇོ་ཤཀ་རྣམ་གཉིས་
སོགས་ རྟེན་ གཙོ་ཁག །གདན་ ས་བཞི་ དང་། རྒྱུད་གྲྭ་རྣམ་ གཉིས་ སོགས་
-400 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
དབུས་གཙང་བར་ཁམས་ཀྱི་ཆོས་གྲྭ་ཆེ་ཆུང་ཀུན་ལ་མཆོད་འབུལ་མང་འགྱེད་
སོགས་རྣམ་དཀར་གྱི་དགེ་བ་མཐའ་ཡས་པ་བསྒྲུབས་ཤིང་། པཎ་ཆེན་རིན་པོ་
ཆེར་བཀའ་ལུང་ཞུས་གསལ་ལྟར་སྐུ་གདུང་ཞུགས་ལ་ཕུལ་བའི་དབུ་བུམ་
རིལ་ དང༌། ཐུགས་ ལྗགས་ སོགས་ བྱོན་ པ་ དང༌། གདུང་ རུས་ རིང་ བསྲེལ་
རྣམས་བཞུགས་པའི་རྒྱ་བ་ཚེ་དཔག་མེད་ཀྱི་སྐུ་ཟངས་གསེར་ལས་བཞེངས་པ་
རབ་ཏུ་གནས་པའི་ཆོ་ག་དང་བཅས་པས་ཕུན་སུམ་ཚོགས་པ་བསྒྲུབས་ཏེ་འགྲོ་
བའི་བསོད་ནམས་ཀྱི་ཞིང་དུ་བཞུགས་སོ།། །།
སྔ་ཕྱིར་བརྩམས་ཆོས་ཀྱང་མང་དུ་བཞུགས་པར་གསུངས་ཤིང༌། ཞལ་
སློབ་ཀྱི་བུ་ཆེན་གོང་དུ་གསལ་བ་རྣམས་དང༌། ལྷག་པར་དུ་འགྲོ་ཕན་ཆེ་བའི་
རྒྱ་ར་གཅོད་པ་ཤེས་རབ་ཕུན་ཚོགས་སོགས་མང་དུ་བྱུང་ངོ༌།། །
སྨྲས་པ། དམ་པའི་ཞལ་ལས་ལེགས་འོངས་མདོ་རྒྱུད་ཀྱི།།
། མན་ངག་སྙིང་པོའི་བཅུད་བསྡུས་བདུད་རྩིའི་བཅུད།།
| ཀྱི་ ༡ གང་གི་རྣམ་འབྱེད་རིག་པའི་གདོང་བཀྲུས་པས།།
མ་རྟོགས་ལོག་རྟོག་དྲི་མ་ཀུན་དག་ནས།།
བློ་ཆེན་ལང་ཚོའི་དཔལ་ཡོན་རྒྱས་པ་འདི།།
གྲངས་མེད་རྒྱལ་བའི་རྣམ་དཔྱོད་ལང་ཚོའི་དཔལ།།
མ་ལུས་བསྡུས་པ་ཁྱོད་ལ་བྱིན་པའམ།།
ཡེ་ཤེས་སྐུ་ལས་འཕྲོགས་སམ་འཕྱང་མོ་ཉུག།
- 401 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
པ
བློ་བཟང་རྒྱལ་བསྟན་ཆུ་གཏེར་རྒྱས་པ་ལ།། 2]་
་ ན། ལུང་རིགས་གྲུ་གཟིངས་འཛིན་པ་ཁྱོད་ཀྱིས་འདིར།།
ལེགས་བཤད་ནོར་བུ་དྲངས་པས་ལུས་ཅན་ཀུན།། །།
པ་དང་འདི་ཕྱིར་གཏན་བདེའི་ལམ་གྱི་ཕོངས་པ་སེལ།། ༥ ཀྱི་
མ་
ལེ
མགོན་ཁྱོད་ཐུགས་བསྐྱེད་པདྨའི་སྡོང་བུ་ལ།། དད་
གས་གསུང་འདབ་མ་གཡོ་བའི་རྣམ་འགྱུར་གྱིས།།
འགུག་པའི་སྐལ་བཟང་རྐང་དྲུག་ལུང་རིགས་ཀྱི།། ད་
འདབ་ཟུང་ཟློས་གར་རྩེན་པས་ས་འདིར་ཁྱབ།། ང་
།
ཁྱོད་ཀྱིས་རིས་མེད་ཆོས་ཀྱི་བང་མཛོད་ལ།། ད་
རྣམ་དཔྱོད་རབ་ཏུ་ཡངས་པའི་ལག་བཅུག་སྟེ།།
ལེགས་ཡོན་མཁས་ལ་བྲིམས་པའི་དགའ་སྟོན་གྱི།།
སྐལ་བཟང་མཐའ་ནི་ནོར་འཛིན་ཁྱོན་ལས་བརྒལ།། །
། མགོན་ཁྱོད་གསུང་གི་ཆ་རེར་ཡང་།། །
བློ་གཏེར་ངག་གི་དཔལ་རྫོགས་པས།། ས། སུ་
རིག་བྱེད་སྨྲ་བའི་མགོ་བོ་ལ།། ད་འོ་ན། མ་འདང་ས་མ། ། ས་
དང །ཞབས་སེན་འཁོར་ལོ་རྒྱན་དུ་བཀོད།། དེ་ཡི་
- 402 -



གདན་རབས་རིམ་བྱོན་རྣམས་ཀྱིས་དར་རྒྱས་ཇི་ལྟར་མཛད་ཚུལ།
ཚད་མེད་བརྩེ་བའི་ཕྱག་བརྐྱངས་ཏེ།།
འཁོར་བ་ཀུན་ཉོན་སྲིན་མོའི་གླིང་།།
འཕྱན་པའི་འགྲོ་མང་ཞི་བའི་གྲོང་།།
འཁྲིད་པའི་ས་མཁན་ཁྱོད་མིན་སུ།།
སྒྲིབ་བྲལ་ཡེ་ཤེས་སྤྱན་ལྡན་ཀུན་བགྲོས་ནས།།
རང་བསྟན་ནུབ་པ་མེད་པར་རྒྱལ་བའི་སར།།
བགྲོད་པ་གཅིག་པའི་ལམ་བཟང་སྤེལ་སླད་དུ།།
མགོན་པོ་ཁྱོད་ཉིད་ཐུགས་ཀྱི་སྲས་སུ་བསྐྲུན།།
།
1: བར་དོ་
གང་ཐུགས་མེ་ལོང་གཙང་མར་རབ་གསལ་བའི།།
མདོ་སྔགས་གཞུང་ལུགས་རྒྱ་མཚོའི་སྙིང་པོའི་བཅུད།།
ལུང་དང་རིགས་པའི་ལམ་ནས་སྐལ་ལྡན་ལ།།
གསལ་བར་སྟོན་འདི་ཨུ་དུམ་ཝ་རའི་སྤུན།། །
ਸ ਮਨ ਸਸਸਸ ( 18
ལུང་རིགས་ཉི་མའི་ཟེར་སྣང་འབུམ་སྤྲོས་པས།།
ཐུབ་བསྟན་པདྨའི་སྐྱེད་ཚལ་བཞད་པའི་ཚེ།།
ལོག་སྨྲ་འབྱུང་བྱ་ལོང་བས་མུན་མལ་ན།།
སྡོད་པའི་སྨོད་སྒྲ་སྒྲོག་ལས་གཞན་དུ་ཅི།།
- 403 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་བཞི་པ།
སྨྲ་བའི་བདེ་འབྱུང་གཙུག་རྒྱན་གང་།།
ཆོས་ཀྱི་མཁའ་ལ་དབང་བསྒྱུར་བས།། ས་ཡོད།
འཇིག་རྟེན་མེས་པོའི་རལ་པ་ཡང་།།
རྐང་སེན་གདན་དུ་ཁྱོད་ཀྱིས་ལེན།། པ་སེལ།
།
།
སྟེ། ཁྱོད་ཀྱི་གསང་གསུམ་བླ་མེད་པའི།
མཛད་པའི་གཏིང་མཐའ་ཅི་ཙམ་ཞེས། །
སྟེ། ཁ་བཙལ་བས་གླེགས་རལ་ཕྱག་མཚན་དུ།
། འཛིན་པའི་ལྷ་ཡང་ངལ་བས་ཟིན།།
།
།།
།། - ངོ་མཚར་རིག་གནས་རྒྱ་མཚོའི་ཕ་རོལ་སོན།།
ནི་ ངོ་མཚར་ལེགས་བཤད་སྒྲོག་པས་ཡིད་ཅན་ཀུན།།
ངོ་མཚར་ཐར་པའི་གྲོང་དུ་ཁྲིད་མཛད་པའི། །
1 ། ངོ་མཚར་ཡོན་ཏན་ཕུང་པོ་ཁྱོད་ལ་གུས།།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །
གདན་རབས་བཅུ་དྲུག་པ་འཕགས་པ་ཆོས་ཀྱི་རྒྱལ་པོའི་རྣམ་ཐར་བརྗོད་ཟིན་
1:|: 2 ལོ འི་བོད་པ་
ל מען ביצוע ניקיון
הוגן
- 404 -



རྩོམ་སྒྲིག་འགན་འཁུར་པ།
责任编辑:
།
སྒྲོལ་མ་ཆོས་མཚོ།
卓玛青措
༄༅། །མཁན་ཆེན་རྡོ་རྗེ་འཆང་རྗེ་བཙུན་བྱམས་པ་ཆོས་གྲགས་
དཔལ་བཟང་པོ་མཆོག་གི་གསུང་འབུམ་བཞུགས་སོ། །
གཙོ་སྒྲིག་པ།
དཔེ་སྐྲུན་མཁན།
འགྲེམས་སྤེལ་མཁན། །
གནས་ཡུལ། །
སྦྲག་སྲིད་ཨང་གྲངས།
ཁ་པར་ཨང་གྲངས།
བརྒྱུད་འཚོང་མཁན།།
དེབ་ཚད། །
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྲངས།
རིན་གོང་།
བྱམས་པ་སྐལ་ལྡན།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ཕིང་ལི་བྱང་ལམ་ཨང་14པ།
100013
010 - 64227665
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
787mm x1092mm 1/16
26.5
2010ལོའི་ཟླ་6པར་པར་གཞི་དང་པོ་བསྒྲིགས།
2010ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
0001 -4500
སྒོར་ 168. 00
ISBN 978 -7-105 -10811-4 / K • 1916( jgཚོ 165）



图书在版编目(CIP)数据
5 )
强巴曲扎文集, 4:藏文/向巴嘎登编:--北京:
民族出版社,2010.5 ISBN 978-7-105 -10811-4
I. 0强… I. 0向…. 0喇嘛教 - 文集 - 藏语2
藏学 - 文集 - 藏语 V.0B946.6-532K281.4-53
中国版本图书馆 CIP 数据核字(2010)第091943号
%
E
5
%AST
产
(14) 图
15
不少。
民族出版社出版发行
(北京市和平里北街14号 邮编 100013)
http://www.mzcbs. com
北京艺辉印刷有限公司印刷
各地新华书店经销
2010年6月第1版 2010年6月北京第1次印刷
开本:787mm x1092mm 1/16 印张:26.5
印数:0001 -4500 册 总定价:168.00 元
ISBN 978-7-105 -10811-4/K.1916(藏 165)
(藏编室电话:64275311 藏文发行科电话:64227665)



13
a
༄༅། །ལྷུན་གྲུབ་ཆོས་དབྱིངས་ཕོ་བྲང་དམ་པ་ནས།།
གདུག་པ་འདུལ་ཕྱིར་དྲག་མོའི་སྐུར་བསྟན་ཡང༌།།
དངོས་གྲུབ་རིན་ཆེན་འདོད་དགུའི་ཆར་འབེབས་མ།།
དམག་ཟོར་རྒྱལ་མོའི་ཞབས་ལ་ཕྱག་འཚལ་ལོ།།



责任编辑:卓玛青措
ཚུལ་གཙང་ལྟ་སྒོམ་སྤྱོད་པ་མ་འཁྲུལ་བའི། །
མཁས་མང་ཚོགས་ཀྱིས་དགེ་ལྡན་བྱམས་པ་གླིང་། །
རྟག་ཏུ་ཡོངས་གང་བློ་བཟང་རྒྱལ་བ་ཡི། །
བཞེད་སྲོལ་དྲི་མེད་རིང་ལུགས་ཡར་རྒྱས་ཤོག །
1 SBN 978-7-105-10811-4
978710 51 08 1 14">
%E0»:168.00 TE
