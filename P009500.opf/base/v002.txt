༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG5966
n/a
ImageGroup:
ISBN:
SBN:
11KG5981
9787105108114 (set)
9787105108114 (set)
Title:
གསུང་འབུམ།
བྱམས་པ་ཆོས་གྲགས་
gsung 'bum/_byams pa chos grags
བྱམས་པ་ཆོས་གྲགས་
Author:
Descriptor:
Original Publication:
byams pa chos grags
printed from computerized input
n/a:n/a
Place:
Upe cin
Publisher:
mi rigs dpe skrun khang
2010
Date:
Volume:
Total Volumes:
Nilal NI
In/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/2010



༄༅། །མཁན་ཆེན་རྡོ་རྗེ་འཆང་རྗེ་བཙུན་བྱམས་པ་ཆོས་གྲགས་
དཔལ་བཟང་པོ་མཆོག་གི་གསུང་འབུམ་
བཞུགས་སོ། །
།
།
»
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
མི་རིགས་དཔེ་སྐྲུན་ཁང་།



༄༅། །མཁན་ཆེན་རྡོ་རྗེ་འཆང་རྗེ་བཙུན་བྱམས་པ་ཆོས་གྲགས་
དཔལ་བཟང་པོ་མཆོག་གི་གསུང་འབུམ་
བཞུགས་སོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
མི་རིགས་དཔེ་སྐྲུན་ཁང་།



༄༅། །བྱམས་དང་སྙིང་རྗེའི་རྩལ་རྫོགས་གདོང་ལྔ་པ།།
ཆོས་ཚུལ་འཆད་རྩོད་རྩོམ་པས་འཛིན་པ་ལ།།
ཕྱོགས་གླང་གྲགས་པའི་རྗེས་འགྲོ་མཁས་པའི་དབང་།།
མཚུངས་མེད་རྗེ་བཙུན་བླ་མར་གསོལ་བ་འདེབས།།



མཛད་པ་པོའི་ངོ་སྤྲོད་མདོར་བསྡུས། །
༄༅། །ན་མོ་གུ་རུ་མཉྫགྷོ་ཥ་ཡ། །
རྒྱལ་ཀུན་བྱམས་བརྩེ་གཅིག་བསྡུས་པ།།
སྙིགས་དུས་འགྲོ་འདྲེན་དཔལ་དུ་གྱུར།།
བསྟན་འགྲོ་ཆོས་བཞིན་སྐྱོང་བ་ཡི། །
གྲགས་པའི་མཚན་ཅན་ཕྱག་གི་ཡུལ། །
རྣམ་དག་བསླབ་གསུམ་དྲི་བྲལ་མཁའ་དབྱིངས་སུ།།
ངེས་དོན་ལུང་རིགས་འབུམ་གྱིས་རབ་བརྗིད་ཅིང༌།།
མདོ་སྔགས་ཆོས་ཀྱི་འོད་དཀར་སྤྲོ་བ་ཅན།།
སྐལ་བཟང་བདེ་འབྱུང་རལ་པའི་རྒྱན་དུ་ཆེ།། །
ཚ་ཟེར་ཅན་གྱིས་ཁ་བའི་རྡུལ་ལ་བཞིན།། དེ་
གང་གི་གསང་གསུམ་མཛད་བཟང་མཐོང་བའི་མོད།།
རྙེད་བཀུར་གྲགས་དང་ལོག་འཚོ་ལྷུར་ལེན་པའི། །
མཁས་རློམ་ཅན་ཡང་དུལ་བའི་དཔལ་ལ་བཀོད།།



ཚོགས་གཉིས་ལས་འཁྲུངས་མཁྱེན་ལྔ་པ་ཡིས་བརྩེ་བས་འདོམས་པའི་ཟབ་
རྒྱས་ཆོས་ཀྱི་གངས་རིའི་དབུས་ན་རྣམ་དཔྱོད་རྩལ་གྱིས་རབ་ཏུ་བརྗིད་པ་
གང་།།
སྲིད་འབྱོར་མཐའ་དག་མེ་འབར་འོབས་དང་དུག་སྦྲུལ་མཚང་ལྟར་མངོན་པར་
གཟིགས་མཛད་ངེས་འབྱུང་བསམ་དང་བྱང་ཆུབ་སེམས་ཀྱི་ལུས་སྟོབས་རབ་
ཏུ་རྒྱས།།
ཟབ་མོ་ལྟ་བའི་མཁའ་ལ་རྣམ་པར་འཕྱོ་ཞིང་འཆད་རྩོད་རྩོམ་གྱི་གད་རྒྱངས་
ཆེར་གཡོས་སྨྲ་ངན་རི་དྭགས་ཚོགས་ཀྱི་ཀླད་པ་ཀུན་ནས་འགེམས།།
བཀའ་དྲིན་ཟླ་མེད་གདོང་ལྔ་པ་ཁྱོད་བྱང་ཆུབ་བར་དུ་མི་གཡོ་དགྱེས་བཞིན་
སྙིང་དབུས་བཞུགས་ལ་བླ་ན་མེད་པའི་གྲུབ་མཆོག་སྩོལ་བར་མཛོད།།
ཅེས་ཤིས་པ་བརྗོད་པའི་ཚིགས་སུ་བཅད་པ་དག་གིས་སྡུན་བསུས་ཏེ་
སྐབས་དོན་གང་གླེང་བར་བྱ་བ་ནི། དེ་ཡང་ཕྱོགས་དང་རིས་སུ་མ་ཆད་པའི་སྐྱེ་
དགུ་ཡོངས་ཀྱི་མ་འདྲིས་པའི་མཛའ་བཤེས་ཆེན་པོ། རིགས་དང་དཀྱིལ་རྒྱ་
མཚོའི་མངའ་བདག་གང་ཉིད་སྙིགས་ལྔའི་རྒུད་ཚོགས་ལྷག་པར་འཕེལ་ཏེ་
འགྲོ་བ་རྣམས་འདོད་ཡོན་ལ་སྲེད་ཞེན་གྱི་དུག་ཆུས་རབ་ཏུ་མྱོས་ཏེ་ཤིན་ཏུ་
གདུལ་དཀའ་བའི་དུས་འདིར་ཡང་སྙིང་སྟོབས་ཆེན་པོས་རྒྱལ་དང་རྒྱལ་བའི་
སྲས་ཀྱི་མཛད་པའི་ཁུར་ཆེན་མཐའ་དག་རང་ཉིད་གཅིག་པུས་བདག་གིར་
བཞེས་ཏེ་བསམ་བཞིན་ཞིང་འདིར་སྡོམ་བརྩོན་ངུར་སྨྲིག་འཛིན་པའི་གར་གྱི་
རྣམ་པར་རོལ་པ། བདག་ཅག་རྣམས་ཀྱི་ཚེ་རབས་གཏན་གྱི་མེ་ཏོག་གང་ལ་



ཕོག་པའི་ལྷ་སྐལ་ཆེན་པོ། ཡོངས་རྫོགས་བསྟན་པའི་མངའ་བདག་དོན་གྱི་
སླད་དུ་མཚན་ནས་སྨོས་ཏེ་མཚན་བརྗོད་པར་དཀའ་བ་བདག་གི་མཁན་རིན་
པོ་ཆེ་ ༧རྗེ་བཙུན་བྱམས་ པ་ཆོས་ གྲགས་ དཔལ་ བཟང་ པོ་ ཞེས་ ཡོངས་ སུ་
གྲགས་པ་གང་དེའི་སྐུ་ཚེ་འདི་ཉིད་ཀྱི་མཛད་རྣམ་མཐའ་དག་པ་ནི་སོ་སོའི་སྐྱེ་
བོ་ཐ་མལ་པ་བདག་ལྟ་བུས་ཇི་བཞིན་བརྗོད་པར་ག་ལ་ནུས་ཏེ། ཇི་སྐད་དུ་
འཇམ་དབྱངས་ཆོས་རྗེས།
ཁྱོད་ཀྱི་སྐུ་གསུང་ཐུགས་ཀྱི་ཡོན་ཏན་རྣམས།།
ཕྱོགས་བཅུར་བཞུགས་པའི་རྒྱལ་བ་སྲས་བཅས་ཀྱིས།།
མ་ལུས་བརྗོད་པར་མི་ནུས་འོན་ཀྱང་ནི།། ་
དད་པས་སྤེལ་ལ་ཅུང་ཟད་མཉན་པར་གྱིས།།
ཞེས་གསུངས་པ་ལྟར་ལས་མ་མཆིས་མོད། ད་ལམ་རྒྱ་ཆེའི་དད་ལྡན་
རྣམས་ལ་ངོ་སྤྲོད་པའི་ཕྱིར་ས་བཅད་ཙམ་གྱི་ཚུལ་དུ་ཅུང་ཟད་སྤེལ་བ་ལས།
རྒྱས་པར་ནི་ངེས་པ་དོན་གྱི་དགེ་བའི་བཤེས་གཉེན་ཆེན་པོ་བདག་གི་རྗེ་བླ་མ་
དོན་གྱི་སླད་དུ་མཚན་ནས་སྨོས་ཏེ་༧རྗེ་བཙུན་འཇམ་དབྱངས་ཕུན་ཚོགས་
དཔལ་བཟང་པོས་མཛད་པའི་རྣམ་པར་ཐར་པ་དད་པའི་པད་ཚལ་རྒྱས་བྱེད་
བྱིན་རླབས་འོད་སྟོང་འདྲེན་པའི་ཤིང་རྟ་སོགས་ལས་ཤེས་པར་བྱའོ།།
དེ་ཡང་མགོན་པོ་གང་ཉིད་གནས་ཚོད་དམ་ཐུན་མིན་ལྟར་ན་ནི། རྒྱལ་བ་
རྡོ་རྗེ་འཆང་ཉིད་ཐ་མལ་པའི་ཚུལ་གྱིས་སངས་རྒྱས་ཀྱི་མཛད་པ་སྟོན་པར་
གོར་མ་ཆག་སྟེ།།
= 3 -



ཇི་སྐད་དུ་ཀྱེ་རྡོར་ལས། ཕྱི་མའི་དུས་སུ་གྱུར་པ་ན། །ང་ཉིད་སློབ་དཔོན་
གཟུགས་ཀྱི་སྐུ། །ཞེས་དང་། །
གུར་ ལས། གང་ཉིད་རྡོ་ རྗེ་ སེམས་ དཔའ་ ཞེས། །དེ་ཉིད་སློབ་དཔོན་
གཟུགས་སུ་འཛིན། །སེམས་ཅན་ཕན་གདགས་དམིགས་ནས་ནི། །ཐ་མལ་པ་
ཡི་གཟུགས་སུ་གནས། །ཞེས་དང་། །
སློབ་དཔོན་དཔའ་བོས་ཀྱང༌། སློབ་དཔོན་དང་ནི་རྡོ་རྗེ་འཛིན། །ཐ་དད་
པར་ནི་མི་བརྟག་གོ །ཞེས་གསུངས་པ་སོགས་ཀྱིས་གྲུབ་པའི་ཕྱིར་དང་། །
རང་ཅག་རྣམས་ནི་རྒྱལ་བ་རྡོ་རྗེ་འཆང་དངོས་སུ་མཇལ་ཞིང་དེའི་མཛད་
པ་ལ་ལོངས་སུ་སྤྱོད་པའི་སྐལ་བ་དང་ནི་མི་ལྡན། ཡང་དག་པར་རྫོགས་པའི་
སངས་རྒྱས་བཅོམ་ལྡན་འདས་རྣམས་ཀྱིས་ནི་སྐད་ཅིག་ཀྱང་གཡེལ་བ་མེད་
པར་སྐྱེ་འགྲོ་ཡོད་དོ་ཅོག་གི་དོན་མཛད་པར་གདོན་མི་ཟ་བར་ ཁས་བླང་
དགོས་ན། སྐྱབས་མཆོག་དམ་པ་གང་ཉིད་ཀྱིས་སྐུ་ཚེ་ཧྲིལ་པོར་བསྟན་འགྲོ་
ཆོས་བཞིན་དུ་སྐྱོང་བར་མ་ཟད་བསྟན་པའི་ལག་རྗེས་ཀྱང་ཤིན་ཏུ་ཆེ་བ་མིག་
མཐོང་ལག་ཟིན་དུ་ཡོད་པ་འདི་བཞིན་ལགས་ན། གང་ཉིད་རྒྱལ་བ་རྡོ་ རྗེ་
འཆང་གི་རྣམ་རོལ་ཏུ་འཐད་སྒྲུབ་ཀྱི་རིགས་པ་ཡང་དག་གིས་ཀྱང་འགྲུབ་པ་
ཡིན་ནོ།།
ཐུན་མོང་ངམ་སྣང་ཚོད་ལྟར་ནའང་། །ཇི་སྐད་དུ། །
བདེ་གཤེགས་གཞན་གྱིས་སྤངས་པའི་རྩོད་དུས་ཀྱི། །
དམུ་རྒོད་གདུལ་དཀའི་འགྲོ་བ་བདག་ཅག་ལ།། དེ་



མདོ་སྔགས་ཟབ་རྒྱས་རྒྱལ་བའི་དགོངས་པ་བཞིན།།
1:|:སྟོན་མཛད་དྲིན་ཅན་བླ་མར་གསོལ་བ་འདེབས།།
ཞེས་གསུངས་པ་ལྟར་སྙིགས་ལྔའི་རྒུད་ཚོགས་ཆེས་ཆེར་བདོ་ཞིང་དམུ་
རྒོད་ཀྱི་གདུལ་བྱ་ཤིན་ཏུ་གདུལ་དཀའ་བའི་དུས་འདིར་ཡང་ཐབས་མཁས་ལ་
ཐུགས་རྗེ་ཆེན་པོ་དང་ལྡན་པའི་སྒོ་ནས་སྐལ་ལྡན་གྱི་གདུལ་བྱ་མཐའ་ཡས་པ་
སྨིན་གྲོལ་གྱི་ལམ་ལ་འགོད་པར་མཛད་པའི་སྙིགས་དུས་ཀྱི་འགྲོ་འདྲེན་ཆེན་
པོ་མཆོག་ནི། འཇམ་མགོན་བླ་མ་ཙོང་ཁ་པ་ཆེན་པོས། ་
འདྲེན་པ་མཆོག་དེས་དཀའ་བ་དཔག་མེད་ཀྱིས།།
ནན་ཏན་སྙིང་པོར་མཛད་ནས་བསྒྲུབ་པ་འདི། །
ཐབས་གང་ཞིག་གིས་འཕེལ་བར་འགྱུར་སྙམ་པའི། །
རྣམ་པར་དཔྱོད་པས་ཉིན་མཚན་འདའ་བར་ཤོག །
ཅེས་གསུངས་པ་ལྟར་འཇིག་རྟེན་ཀུན་གྱི་ཕན་བདེའི་འབྱུང་གནས་རྒྱལ་
བའི་བསྟན་པ་རིན་པོ་ཆེ་གང་གིས་འཕེལ་བར་འགྱུར་སྙམ་པའི་རྣམ་དཔྱོད་
ཀྱིས་དུས་འདའ་ཞིང་གཞན་གྱིས་བསྒྲུན་དུ་མེད་པའི་སྐྱེས་མཆོག་དམ་པ་གང་
ཉིད་རིགས་རུས་ཕུན་སུམ་ཚོགས་པར་སྐྱེ་བ་བཞེས་པའི་ཚུལ་ནི། དེ་ཡང་པཎྜི་
ཏ་སྨྲི་ཏི་ཛྙཱ་ན་ཀིརྟི་དཔལ་བཟང་པོ། འགྲོ་མགོན་ཆོས་རྒྱལ་འཕགས་པ། གྲུབ་
ཐོབ་ཆེན་པོ་ཞང་རས་བླ་མ་དཀོན་མཆོག་རྒྱལ་མཚན་སོགས་དང་། ཁྱད་པར་
དུ་རང་ཅག་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་ཆེན་པོ་༧འཕགས་
ཆེན་ཕྱག་ན་པདྨོ་ཡབ་སྲས་རིམ་བྱོན་དུ་མས་ཞབས་ཀྱིས་བཅགས་ཤིང་བྱིན་



གྱིས་བརླབས་ལ་འབྱོར་བཅུད་ཕུན་སུམ་ཚོགས་པའི་གནས་ཁྱད་པར་ཅན་
གཉའ་རྟ་ཞེས་བྱ་བ་ན། བསྟན་པའི་རྒྱན་གཅིག་ཞི་བཟང་མཆོག་སྤྲུལ་རིན་པོ་
ཆེ་དང༌། གྲུབ་པའི་དབང་ཕྱུག་མགྲོན་ཁྲི་བློ་བཟང་སྙན་གྲགས་སོགས་མཁས་
གྲུབ་མའི་ཡབ་གཞིས་སུ་གྱུར་པ་ཕ་རབས་བརྒྱུད་འཛིན་དང་བཅས་པས་བློ་
ཕུགས་ཆོས་ལ་གཏོད་ཅིང་མཐོ་ལ་བཀུར་སྟི་དམན་ལ་གཅིག་ཏུ་བརྩེ་བའི་ངང་
ཚུལ་དང་ལྡན་པ་གྱེན་ལང་ཚང་ཞེས་འབོད་པར། མཆོག་གསུམ་གཙུག་ཏུ་
བཀུར་ཞིང་ཡ་རབས་སྤྱོད་བཟང་དང་ལྡན་པའི་ཡབ་ཚེ་རིང་དངོས་གྲུབ་དང་།
རྒྱུན་དུ་ཆོས་ལྡན་གྱི་བྱ་བར་བརྩོན་ཞིང་མཛངས་མའི་ཡོན་ཏན་ཀུན་དང་ལྡན་
པའི་ཡུམ་གཡུ་སྒྲོན་གཉིས་ཀྱི་སྲས་སུ། རབ་བྱུང་བཅུ་དྲུག་པའི་ཆུ་ཕོ་སྤྲེལ་གྱི་
ལོར་ངོ་མཚར་བའི་ལྟས་དཔག་ཏུ་མེད་པ་དང་བཅས་ཁྱེའུ་གཞན་བཙས་པ་
དང་ཡེ་མི་འདྲ་བར་ཡུམ་ལ་ཟུག་རྔུ་གཏན་ནས་མེད་ཅིང་བདེ་བའི་རང་བཞིན་
གྱི་ངང་ནས་མངལ་བཟང་ཆུ་འཛིན་གྱི་རྒྱ་ལས་གྲོལ་ཏེ་སྐྱེ་དགུའི་བསོད་
ནམས་ཀྱི་ཞིང་དང་མིག་གི་བདུད་རྩིར་མངོན་པར་གསལ་བར་གྱུར་ཏོ། །
དེ་ཡང་ཞལ་མཇལ་བ་ཙམ་གྱིས་དད་པའི་སྤུ་ལོང་དབང་མེད་དུ་གཡོ་
ཞིང་མཐོང་ན་མི་མཐུན་པ་མེད་པའི་རྒྱལ་སྲས་གཞོན་ནུ་གང་ཉིད་དགུང་
གྲངས་བཞིར་སོན་པ་ན། འཇམ་མགོན་རྒྱལ་བ་གཉིས་པའི་གདུང་འཚོབ་
༧སྐྱབས་རྗེ་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོས། ལུང་རྟོགས་ཡོན་
ཏན་གྱི་དབང་ཕྱུག་དམ་པ་གདོང་ཀོང་སྤྲུལ་སྐུ་ངག་དབང་བསོད་ནམས་རྒྱལ་
མཚན་དཔལ་བཟང་པོའི་མཆོག་སྤྲུལ་དུ་ངོས་འཛིན་མཛད་དེ་དམ་པ་འདི་ཉིད་



ཆབ་དགོན་མཚན་ཉིད་གྲྭ་ཚང་རང་གིས་བདག་པོ་རྒྱག་སྟེ་གྲྭ་ཚང་འདི་ཉིད་དུ་
བཞུགས་སུ་གསོལ་ན་མ་འོངས་པར་བསྟན་པ་དང་འགྲོ་བ་ལ་ཕན་ཐོགས་
ཆེན་པོ་འོང་ཞེས་མཚན་གྲྭའི་ ལས་སྣེ་སྤྱི་མགྲིན་ལ་བཀའ་གནང་བ་ལྟར་
དགུང་གྲངས་དགུར་བཞེས་པ་ན། སྔོན་འཇམ་མགོན་ཆོས་ཀྱི་རྒྱལ་པོ་ཙོང་ཁ་
པ་ཆེན་པོ་དགུང་ལོ་བཅུ་དྲུག་པར་དབུས་ཕྱོགས་སུ་ཕེབས་པའི་ལམ་བར་
དགོན་མལ་འདིར་ཞག་བཞུགས་མཛད་སྐབས་གནས་བརྟན་བཅུ་དྲུག་དང་།
མགོན་པོ་ཕྱག་དྲུག་པ་སོགས་ཀྱིས་ཞལ་གཟིགས་བྱུང་ཞིང་། དེ་སྐབས་སྐུ་
འཁོར་རྣམས་ལ་གནས་འདིར་འཕགས་པའི་གནས་བརྟན་ཆེན་པོ་བ་ཀུ་ལས་
བདག་གིར་ མཛད་པའི་བཤད་སྒྲུབ་ཀྱི་སྡེ་ཆེན་པོ་ཚུགས་ཤིང་འདོད་དགུ་
འབད་མེད་དུ་ཚང་བ་འབྱུང་ཞེས་དང་། དེའི་ནངས་པར། འདི་ན་མ་འོངས་
པར་དགེ་འདུན་སྟོང་ལྷག་འདུ་བའི་དགོན་པ་འོང་བར་འདུག་ཅེས་ལུང་བསྟན་
ཅིང་བྱིན་གྱིས་བརླབས་པར་མཛད་པའི་མདོ་སྔགས་བཤད་སྒྲུབ་ཀྱི་བསྟི་
གནས་ཕྱོགས་ཐམས་ཅད་ལས་རྣམ་པར་རྒྱལ་བའི་ཆོས་སྡེ་ཆེན་པོ་ཆབ་མདོ་
དགེ་ལྡན་བྱམས་པ་གླིང་གི་ཆོས་གྲྭར་ཞུགས་ཏེ། བརྟན་མཁས་ཡོན་ཏན་གྱི་
མངའ་བདག་མང་ཐོས་འདུལ་འཛིན་ཆེན་པོ་རྗེ་བཙུན་བློ་བཟང་དོན་འགྲུབ་
མཆོག་དང་། མཚུངས་མེད་བསྟན་པའི་རྩ་ལག་ཡོངས་ཀྱི་དགེ་བའི་བཤེས་
གཉེན་ཆེན་པོ་རྗེ་བཙུན་བྱམས་པ་མཐའ་ཡས་དཔལ་བཟང་པོ་གཙོས་ས་སྟེང་
ན་འགྲན་ཟླ་བྲལ་བའི་བཤེས་གཉེན་དུ་མ་བསམ་སྦྱོར་གཉིས་ཀྱིས་ཚུལ་
བཞིན་དུ་བསྟེན་ཅིང་རྒྱལ་སྲས་ཆེན་པོ་རྟག་ཏུ་ངུ་དང་མི་གཉིས་པར་གྱུར་ཏེ།



སྨིན་བྱེད་ཀྱི་དབང་དང་རྗེས་གནང་། གྲོལ་བྱེད་ཀྱི་ཁྲིད་དང་ཞལ་ཤེས། རྒྱབ་
རྟེན་གྱི་ལུང་དང་བཤད་པ་བཅས་དམ་ཆོས་བདུད་རྩིའི་བགོ་སྐལ་མཐའ་དག་
བུམ་པ་གང་བྱོའི་རྣམ་པར་ལྷག་མེད་དུ་བཞེས་ནས། མང་དུ་ཐོས་པའི་ཟླ་བའི་
དཀྱིལ་འཁོར་གྱི་ཉ་ཡོངས་སུ་གང་བར་གྱུར་ཏོ། །
དེ་ནས་ རྗེ་བཙུན་འཇམ་པའི་དབྱངས་ཀྱིས་མཉམ་མེད་ཙོང་ཁ་ཆེན་
པོ་ཡབ་སྲས་ལ་གནང་བའི་ཁྱད་པར་གསུམ་ལྡན་གྱི་མན་ངག་ཟབ་མོ་བཞིན་
ཉིན་མཚན་ཁོར་མོ་ཡུག་ཏུ་མདོ་སྔགས་གསུང་རབ་ཀྱི་དོན་ལ་དཔྱད་པ་ཞིབ་
མོར་མཛད་པ་སོགས་ཐོས་བསམ་སྒོམ་གསུམ་ཡ་མ་བྲལ་བར་འབད་པ་ལྷུར་
ལེན་གྱིས་རྟག་ཏུ་ཉམས་བཞེས་ལ་འགྲུས་པར་མཛད་ཅིང་། རྙེད་བཀུར་དང་
གྲགས་སྙན་འཚོལ་བ་ལ་ཅུང་ཟད་ཀྱང་མི་རེ་བར་གྲྭ་རྐྱང་དཀྱུས་མའི་ཚུལ་
གྱིས་ཆོས་གོས་ངན་ངོན་ཙམ་གྱིས་ཆོག་པ་སོགས་འཕགས་པའི་རིགས་བཞི་
ལ་བསྟེན་གོམས་ཚུལ་བཞིན་མཛད་དེ། སྒྲ་དང་སྙན་ངག་སོགས་ཐ་སྙད་ཀྱི་
རིག་གནས་སྤྱི་དང༌། ཁྱད་པར་དབུ་ཕར་འདུལ་མཛོད་ཚད་མ་གསང་སྔགས་
དང་བཅས་པ་སྦྱང་བར་བྱ་བའི་གནས་ཡོད་དོ་ཅོག་ལ་མཁས་པར་སྦྱངས་
ཏེ་ཐོས་དོན་རྒྱུད་ལ་སྦྱོར་བའི་ཉམས་ལེན་སྙིང་པོར་མཛད་པས་མཉམ་མེད་ཇོ་
བོ་ཆེན་པོ་དང༌། འཇམ་མགོན་བླ་མ་ཡབ་སྲས་ཀྱི་གདུང་འཚོབ་ཆེན་པོར་གྱུར་
པ་ན། ལུང་རིགས་ཀྱིས་ཕྱུག་པའི་མཁས་མང་བློ་གསལ་མཐའ་ཡས་པའི་་་་་་
དབུས་སུ་གཞུང་ལུགས་རབ་འབྱམས་སྨྲ་བའི་གྲྭ་སྐོར་མཚན་བཏགས་བཞེས་
ཏེ༑ གཞུང་ཆེན་མོའི་དཀའ་གནད་ལ་གོ་བ་སྟེར་ཕུལ་ཆེ་བའི་ལྗགས་ལན་ཅི་



བདེར་གནང་བས་མཚོན། དོན་དང་མཐུན་པའི་སྙན་གྲགས་ཀྱི་འབྲུག་སྟོང་
མཁའ་ལ་ལྡིར་ཞིང་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་བའི་
བ་དན་དཀར་པོ་འོག་མིན་གྱི་བར་དུ་བསྒྲེངས་སོ།། ན་
དེ་བཞིན་སྐུ་ཆུང་ངུའི་དུས་ནས་ཀྱང་ རང་ གཞན་ གྱི་དོན་སྒྲུབ་པ་ལ་
ཕུན་སུམ་ཚོགས་པའི་རྒྱུ་སྤྱན་དང་མངོན་ཤེས་སོགས་ཕུལ་དུ་བྱུང་བའི་ཡོན་
ཏན་གྱིས་ཐུགས་ཀྱི་བང་མཛོད་བྱུར་བུར་གཏམས་ནའང་བུམ་ནང་གི་མར་མེ་
བཞིན་དུ་མི་མངོན་པར་སྦ་བར་མཛད་དེ། ཡོན་ཏན་ཀུན་གྱི་གཞི་མ་སྡོམ་
གསུམ་རྣམ་པར་དག་པའི་ངོས། མཁས་པའི་བྱ་བ་འཆད་རྩོད་རྩོམ་གསུམ་་་་་་
སོགས་དམ་པའི་རྣམ་ཐར་གཙང་མ་བདག་གིར་བཞེས་ཏེ་ཆབ་དགོན་ཉམས་
གསོ་དབུ་ཚུགས་ཟིན་རྗེས། རབ་རྒྱལ་ཤིང་གླང་སྤྱི་ལོ་ཆིག་སྟོང་དགུ་བརྒྱ་གྱ་
ལྔ་ལོའི་ཧོར་ཟླ་དང་པོའི་ཚེས་བཅོ་ལྔ་ཉིན་ཆབ་མདོ་དགེ་ལྡན་བྱམས་པ་གླིང་
གི་མཁན་ཁྲིར་མངའ་གསོལ་བ་ནས་ད་ལྟའི་བར་བགྲང་བྱ་ཉེར་བཞིའི་རིང་
བསྟན་འགྲོའི་དོན་ཆེན་སྒྲུབ་པར་སྐྱོ་ངལ་གཏན་ནས་མི་མངའ་བར་དགོན་་་་་
འདིའི་འཛིན་གྲྭ་ཡོངས་ལ་གཞུང་ཆེན་མོའི་དཔེ་ཁྲིད་དང་། ལོ་ལྟར་ལམ་རིམ་
ཆེ་ཆུང་དང་། སྔགས་རིམ་ཆེན་མོ། གསང་འདུས་འགྲེལ་པ་བཞི་སྦྲགས་སོགས་
ཀྱིས་མཚོན་མདོ་སྔགས་ཆོས་ཀྱི་གྲུ་ཆར་འཛད་མེད་དུ་འཇོ་བ་དང་ཆབས་ཅིག་
བར་ཁམས་ཀྱི་ལྗོངས་འདིའི་དགོན་མ་ལག་དང་བཅས་པ་རྣམས་སུའང་སྐུ་
ངལ་འཛེམ་མེད་ཀྱིས་སྔ་ཕྱིར་མང་དུ་ཕྱག་ཕེབས་ཏེ་ཟབ་རྒྱས་ཆོས་ཀྱི་བདུད་
རྩི་ཅི་འདོད་དུ་བསྩལ་བས་སྐལ་ལྡན་གྱི་གདུལ་བྱ་གྲངས་ལས་འདས་པ་དག་



རྒྱུད་མ་སྨིན་པ་རྣམས་སྨིན་པར་མཛད་ཅིང་། སྨིན་པ་རྣམས་གྲོལ་བ་དང་།
གྲོལ་བ་རྣམས་མཐར་ཕྱིན་པར་མཛད་པ་སོགས་ཀྱིས་སྐྱེ་དགུའི་བསོད་ནམས་
ཀྱི་ཞིང་དང་གཙུག་གི་རྒྱན་དམ་པར་གྱུར་ཏོ། །
དེ་བཞིན་དམ་པ་འདིས་ཆོས་ཐོག་སྐབས་གཙོ་བོ་ཀློག་པ་ཐོས་བསམ་་་་་
དང་༑ ཆོས་ མཚམས་སྐབས་འཆད་ཉན་དགོས་ཚེ་ མ་ གཏོགས་ བཅད་རྒྱའི་
ངོས་ཡི་དམ་དུ་མའི་བསྙེན་སྒྲུབ་སོགས་ཐུན་ཕྱི་རྣལ་འབྱོར་ལ་རྟག་ཏུ་གཞོལ་
བར་མཛད་དེ་ཀུན་གྱི་སྐྱབས་གནས་སུ་གྱུར་ཅིང་ལོངས་སྤྱོད་དཔག་མེད་ངང་
གིས་འདུ་ནའང་། སྲིད་འབྱོར་ལ་འཛིན་ཆགས་གཏན་ནས་མི་མངའ་བར་སྲིན་
མོའི་བསླུ་བྲིད་ཀྱི་མཚང་ལྟར་གཟིགས་ཏེ་ཕྱོགས་འདིའི་འདུས་སྡེ་རྣམས་སུ་
གཏོང་ སྒོ་ དང་། མཆོད་འབུལ། སྐུ་ གསུང་ ཐུགས་ རྟེན་ བཞེངས་ པ་ བཅས་
ཞིང་ དམ་ པ་ ཁོ་ནར་ གཏོང་བ་ སོགས་ ལེགས་མཛད་མཐའ་ དག་ལ་ ཀུན་
གྱིས་ཡི་རང་ཞིང་བསྔགས་བརྗོད་ཀྱིས་དུས་འདའ་བ་སྟེ།།
དེ་ཡང་བྲག་གཡབ་༧སྐྱབས་མགོན་དགུ་པ་ཆེན་པོས། དམ་པ་གང་དེ་
སྙིགས་ དུས་ འགྲོ་ བ་ སྤྱི་ དང༌། ལྷག་ པར་ བར་ ཁམས་ ཕྱོགས་ སུ་ རྒྱལ་
བསྟན་འཛིན་སྐྱོང་སྤེལ་གསུམ་གྱི་འཕྲིན་ལས་རླབས་ཆེན་སྐྱོང་བའི་བདག་
ཉིད་ཆེན་པོར་བཞུགས་ཤིང་། ཡང་དགོས་རང་ཡུལ་བྲག་གཡབ་ཀྱི་གདན་ས་
མ་དགོན་སེར་སྐྱ་མང་ཚོགས་ལ། མདོ་སྔགས་གཞུང་ལུགས་རྒྱ་མཚོའི་ཆོས་
བཀའ་བསྟར་ཆགས་ལོ་མང་ གནང་བ་མ་ཟད། གང་ ལ་ ཇི་ ལྟར་འཚམས་
པའི་བླང་དོར་ལེགས་པར་རྒྱུན་དུ་སྟོན་པར་མཛད་པའི་བཀའ་དྲིན་ཟབ་མོས།
- 10 -



ངེད་རང་ནས་གདན་ས་དངོས་སུ་འཛིན་ཁུལ་བྱས་ཀྱང་། དེ་ལྟར་རྔོ་མི་ཐོགས་
པའི་མི་ཚབ་ལྷས་མཛད་ཀྱི་རང་བཞིན་དེ་ཉིད་དྲན་པའི་ཡུལ་ཙམ་དུ་ལུས་པའི་
ཞེས་སོགས་གསུངས་པ་ལྟར་རོ།།
མདོར་ན་མདོ་ ཁམས་ ཀྱི་ལྗོངས་འདིར་བཀའ་པོད་ལྔའི་འཆད་ཉན།
རིགས་ཆེ་ཆུང་གི་ཚོགས་ལངས། དགེ་བཤེས་ཀྱི་མཛད་སྒོ། གཞི་གསུམ་གྱི་
ཉམས་ལེན། རྒྱུད་སྡེ་རྣམས་ཀྱི་རྡུལ་ཚོན་དང་འབྲེལ་བའི་སྒྲུབ་མཆོད་བཅས་
སྔར་མེད་གསར་འཛུགས། ཉམས་པ་སོར་ཆུད། མི་ཉམས་གོང་འཕེལ་དང་
ཆབས་ཅིག་ཞལ་མཇལ་གསུང་ཐོས་ཀྱི་སྐལ་བ་བཟང་པོའི་གདུལ་བྱ་མཐའ་
ཡས་པའི་རྒྱུད་ལ་ཐར་པ་དང་ཐམས་ཅད་མཁྱེན་པའི་ས་བོན་བླ་ན་མེད་པ་
བསྐྲུན་པར་མཛད་ཅིང་། །
ཁྱད་པར་དུ། དགེ་འདུན་མཐུན་པ་བདེ་བ་སྟེ། །མཐུན་པ་རྣམས་ཀྱི་དཀའ་
ཐུབ་བདེ། །ཞེས་གསུངས་པ་ལྟར། ལུང་རྟོགས་ཀྱི་བསྟན་པ་རྒྱས་པའམ་ལྷ་
མིར་བཅས་པའི་འགྲོ་བ་ཡོངས་ཀྱི་བསོད་ནམས་ཀྱི་ཞིང་མཆོག་བླ་ན་མེད་པ་
ནི་དགེ་འདུན་གྱི་སྡེ་ཡིན་ལ། དེ་ཡང་དགེ་འདུན་གྱི་སྡེ་རྣམས་ཐུགས་མཐུན་པ་
ཉིད་ཡིན་པས། ཕྱོགས་འདིའི་དགེ་འདུན་གྱི་སྡེ་རྣམས་ཐུགས་མཐུན་ཞིང་ལྟ་
གྲུབ་གཙང་བ། སྒོ་གསུམ་གྱི་སྤྱོད་པ་ཞི་དུལ་གྱིས་གཟུར་གནས་ཀྱི་སྐྱེ་བོ་
མཆོག་དམན་ཀུན་གྱི་སྨོན་གནས་སུ་གྱུར་པ་འདི་ནི་མདོ་ཁམས་བསྟན་པའི་
སྒྲོན་མེ་༧འཕགས་ཆེན་ཕྱག་ན་པདྨོ་ཡབ་སྲས་རྣམས་ཀྱི་ཐུགས་རྗེའི་གྲིབ་
བསིལ་འོག་རྗེ་བླ་མ་འདི་ཉིད་ཀྱི་འཕྲིན་ལས་ཉག་གཅིག་ལས་བྱུང་བ་ཀུན་ལ་



གྲགས་ཤིང་གྲུབ་པ་ལྟར་ལ། རྗེ་དམ་པ་འདི་འཕྲིན་ལས་ཤིན་ཏུ་རྒྱས་ཤིང་
བསྟན་འགྲོའི་བྱ་བ་གང་བརྩམས་ཀྱང་བར་ཆད་ཀྱི་མཚན་མ་གཏན་ནས་
མི་འབྱུང་ བ་ཞིག་ཡོད་པ་ནི། དགེ་བའི་བཤེས་གཉེན་རྣམས་བསམ་སྦྱོར་
གཉིས་ཀྱིས་ཚུལ་བཞིན་དུ་བསྟེན་པའི་བྱིན་མཐུ་ཁོ་ན་སྟེ། །
རྗེ་ཉིད་ཀྱི་ཞལ་ནས། ང་སྔོན་སློབ་གཉེར་བྱས་པའི་སྐབས་སུ་ཕྱི་རོལ་
ཏུ་སོང་ཚེ་མི་གཞན་དང་གཏམ་བཤད་ནས་ཅུང་ཟད་གཡེངས་པ་ན་རྒན་རིན་པོ་
ཆེའི་ཐུགས་དང་འགལ་བར་དོགས་ནས་དེའི་ཚོད་ཙམ་བང་རྩལ་གྱིས་འགྲོ་བ་
ཞིག་ཡོད། ཅེས་དང་། ང་ཆོས་ཁྲིའི་སྟེང་དུ་བསྡད་པ་ན་གསུངས་རབ་ཀྱི་དོན་
ལ་དཔྱད་པ་ན་སྔར་དང་ཡེ་མི་འདྲ་བར་བདེ་བླག་ཏུ་གོ་བ་ཞིག་ཡོད་ལ་དེ་ནི་
བཤེས་གཉེན་བསྟེན་ཚུལ་ལེགས་པོ་བྱུང་བའི་རྟགས་ཡིན་ནམ་སྙམ། ཞེས་
གསུངས་པ་ལྟར་ཏེ། ཀུན་གྱིས་མཁྱེན་ཅིང་ཉམས་སུ་བསྟར་དགོས་པ་ཞིག་
གོ །་་་་་་
དེ་ལྟར་བར་ཁམས་ཀྱི་ལྗོངས་འདིར་བསྟན་པའི་ཉིན་བྱེད་ཀྱི་འོད་སྣང་
རབ་ཏུ་འབར་ཞིང་རྗེ་རྒྱལ་བ་གཉིས་པའི་བསྟན་པའི་གཞི་རྐང་ལེགས་པར་
ཚུགས་ཟིན་ཅིང་མཐའ་མའི་མཛད་པ་བསྟན་པ་ལ་ཉེ་བ་ན། རྗེ་བླ་མའི་ཞལ་
ནས༑ ད་ཆ་ཆོས་འཆད་ཉན། ཆོ་ག་ཆོས་སྤྱོད། སྒྲིག་ལམ་ཀུན་སྤྱོད་སོགས་ཇི་
ལྟར་ཡོད་པ་དེ་བཞིན་དུ་ཉམས་པ་མེད་པར་འཛིན་སྐྱོང་མཛོད་དང་། ང་རང་
རིང་པོར་མི་ཐོགས་པར་སྨན་ཁང་ནས་ཕྱིར་ཐོན་བྱེད་ཡོང་། དེ་ལྟར་ཚོགས་་་་
དབུས་སུ་སྒྲོགས་པར་མཛོད། ཅེས་སྐུ་ཡི་བཀོད་པ་བསྡུ་རྒྱུའི་མཐའ་མའི་
12 -



བསླབ་བྱ་བསྩལ་བ་དང་བཅས།།
སྔོན་དུས་སུ་ལྐོག་གྱུར་གྱི་ཆོས་རྣམས་ལག་མཐིལ་ན་སྐྱུ་རུ་ར་བཞག་པ་
བཞིན་དུ་གསལ་ལེར་གཟིགས་པ་༧གསང་བདག་མི་ཡི་གར་རོལ་ལྕགས་ར་
སྤྲུལ་སྐུ་སྐུ་ཕྲེང་བཅུ་པ་ཆེན་པོ་མཆོག་དང་། རྗེ་བླ་མ་འདི་གཉིས་མ་འོངས་
མངོན་ གཟིགས་ ཀྱི་བཀའ་མོལ་མང་ དུ་ གསུངས་ ཏེ་ ལྷན་བཞུགས་མཛད་
སྐབས་ཤིག་ན། རྗེ་དམ་པ་ འདིས། ང་འདི་ནས་འཆི་འཕོས་ཚེ་ གང་ དུ་ སྐྱེ་
བར་འགྱུར། ཞེས་ཞུས་པ་ན། ལྕགས་ར་སྐུ་ཕྲེང་བཅུ་པ་ཆེན་པོས། ཁྱེད་འདི་
ནས་ཚེ་འཕོས་ པ་ན་སྐྱེ་བ་གཞན་གྱིས་བར་མ་ཆོད་པར་མཁའ་ སྤྱོད་ ཀྱི་
གནས་སུ་གཤེགས་པར་ངེས་སོ། །ཞེས་ལུང་བསྟན་པ་བཞིན་བགྲང་བྱ་དོན་
བརྒྱད་བཞེས་པ་སྤྱི་ལོ་ཉིས་སྟོང་དགུ་ལོར་ཧོར་ཟླ་བདུན་པའི་ཚེས་བཅུ་ཉིན་
ཞལ་གྱི་དཀྱིལ་འཁོར་བིམ་པ་ལྟ་བུ་རབ་ཏུ་དམར་བའི་གཟི་མདངས་དང་
བཅས་གཟུགས་སྐུ་རགས་པའི་བཀོད་པ་ཆོས་དབྱིངས་སུ་བསྡུ་བའི་ཚུལ་གྱིས་
རེ་ཞིག་མཁའ་སྤྱོད་ཀྱི་ཞིང་དུ་གཤེགས་སོ།།
སྨྲས་པ།
བླང་དོར་གནས་རྣམས་མ་འདྲེས་གསལ་བྱེད་པའི།།
ལེགས་བཤད་འོད་སྟོང་འཕྲོ་བའི་ཉིན་མོར་བྱེད།།
མདོ་སྔགས་བསྟན་པའི་པད་ཚལ་སྐྱོང་བཞིན་དུ།།
གློ་བུར་ནུབ་རི་བརྒལ་འདི་ཀྱེ་མ་ཧུད།།
- 13 -



འོན་ཀྱང་རྒྱལ་བསྟན་འཛིན་ལ་མི་ངལ་ཞིང་།།
ཐོས་བསམ་སྒོམ་དང་འཆད་རྩོད་རྩོམ་པ་ཡིས། །
ཐུབ་བསྟན་ཁུར་ཐེག་མཁས་མཆོག་བྱེ་བ་འབུམ།།
འཛིན་མའི་ཁྱོན་ཀུན་བརྡལ་འདི་ཨེ་མ་ཧོ།
།
གང་གི་རྗེས་བསྟན་གདམས་པའི་ནོར།།
ཚུལ་བཞིན་རྗེས་འཛིན་སློབ་འབངས་ཚོགས།།
དད་གུས་འོ་ཆུ་འདྲེས་བཞིན་དུ།། །
སྒྲུབ་པའི་རྒྱལ་མཚན་རྩེར་མཆོད་ཤོག །
ཅེས་པ་འདི་ནི་བགྲང་བྱ་ཉེར་ལྔའི་རིང་རྗེ་བླ་མ་མཆོག་གི་ཞབས་རྡུལ་སྤྱི་བོའི་རྒྱན་དུ་འཛིན་ཅིང་དམ་པ་དེས་སྨན་གྱི་
མྱུ་གུ་ལྟར་བསྐྱངས་པའི་སློབ་བུ་ཐ་ཤལ་བ་བྱམས་པ་སྐལ་ལྡན་གྱིས། སྤྱི་ལོ་ ༢༠༡༠ལོའི་ཆོ་འཕྲུལ་ཟླ་བའི་ཚེས་༡༥ཉིན་ལྷ་
ལྡན་ཆོས་ཀྱི་འབྱུང་གནས་སུ་སྦྱར་བ་དགེ་ལེགས་འཕེལ།། །།
- 14-



དཀར་ཆག་
བླ་མ་ལྔ་བཅུ་པའི་རྣམ་བཤད་བླ་མའི་རྗེས་སུ་འཇུག་ཞེས་བྱ་བ།
.................)
བྱང་སེམས་ཀྱི་བསླབ་བྱ་ཉིས་བརྒྱ་ལྔ་བཅུ་པ་ཞེས་བྱ་བ། .....
...................................…........…...….........༡༥
བསླབ་བཏུས་ལས་གསུངས་པའི་རྩ་ལྟུང་བཤད་པ། ..........༡༩
རྩ་ལྟུང་བཅུ་བཞིའི་རྣམ་པར་བཤད་པ། ...............……..༣༩
སྦོམ་པོའི་ལྟུང་བ་བརྒྱད་རྣམ་པར་བཤད་པ། ............…...༤༥
འདུལ་བའི་སྡོམ་ཚིགཔད་མ་དཀར་པོའི་ཕྲེང་མཛེས་ལས།
མཆོད་པ་བརྗོད་ཅིང་བརྩམས་པར་དམ་བཅའ་བ། ...………………..༥༡
སྟོན་པས་ཐུགས་ཇི་ལྟར་བསྐྱེད་པའི་ཚུལ། .............….༥༢
ཚོགས་གཉིས་བསགས་ནས་མཛད་པ་བཅུ་གཉིས་ཇི་ལྟར་
བསྟན་པའི་ཚུལ། ...……...….….…...............…...........༥༣
རྗེས་འཇུག་རྣམས་ཀྱིས་བཀའ་བསྡུ་རིམ་པ་གསུམ་གྱིས་རྒྱལ་བའི་
བསྟན་པ་ཇི་ལྟར་འཛིན་ཚུལ། ....
བསྟན་བཅོས་ལ་འཇུག་པའི་ཡན་ལག་དགོས་འབྲེལ་གྱི་
ངག་བསྟན་པ། ...
...........༥།
....༥༨



.......
དག ...…...............
...........
གཞུང་དོན་དངོས་འཆད་པ་ལས་དང་པོ་སོ་ཐར་གྱི་སྡོམ་པའི་སྤྱི་དོན།
....................…...༥༩
གཉིས་པ་བྱེ་བྲག་ཏུ་བཤད་པ་ལས་སྐབས་སྒྲུབ་པ། .........
དངོས་ཀྱི་དོན་བསྟན་པ། ........... ..............༦༢
ལྔ་ཕྲུགས་ཀྱི་རྣམ་གཞག་བཤད་པ། །
འགལ་རྐྱེན་བར་ཆད་ཀྱི་མཚན་ཉིད་བཤད་པ། .......
ཉེས་བྱས་ཀྱི་དབྱེ་བ་བཤད་པ།།
གང་ཟག་དེའི་བསླབ་པར་བྱ་བ་བཤད་པ། །
ཕ་མའི་རྣམ་འབྱེད་སོ་སོར་བཤད་པ། .....................…....
དགེ་སློང་ཕའི་རྣམ་འབྱེད་བཤད་པ་ལས་ཕམ་པ་བཞིའི་སྡེ་
བཤད་པ།
དགེ་འདུན་ལྷག་མ་བཅུ་གསུམ་གྱི་སྡེ་བཤད་པ། .......
སྤང་ལྟུང་ཐུན་མོང་བའི་སྡེ་ཚན་བཤད་པ།
..............
སྤང་བའི་ལྟུང་བྱེད་སུམ་ཅུ་བཤད་པ། ..... ......༡༢༠
ལྟུང་བྱེད་འབའ་ཞིག་པ་དགུ་བཅུ་བཤད་པ། ..............༡ ༣༢
སོ་སོར་བཤགས་པར་བྱ་བའི་སྡེ་བཤད་པ། ། ..........༡ ༣༦
ཉེས་བྱས་ཀྱི་སྡེ་བཤད་པ།
.........༡ ༣༦
དགེ་སློང་མའི་རྣམ་འབྱེད་བཤད་པ་ལས་ཕམ་པའི་སྡེ་བཤད་པ། ...
•...................
བ........༩༩
.........༡༠༧
............༡༣༧
，
，
，
，
，



........༡༣༨
དགེ་འདུན་ལྷག་མའི་སྡེ་བཤད་པ། ...
ལྟུང་བྱེད་ཀྱི་སྡེ་སོགས་བཤད་པ། ................…..…..༡༣༨
སོ་སོར་བཤགས་པར་བྱ་བ་བཅུ་གཅིག་བཤད་པ། .........༡༤༡
ཉེས་བྱས་བརྒྱ་དང་བཅུ་གཉིས་བཤད་པ། ...............༡༤ ༢
ཞུ་བའི་སྐབས་སྤྱིར་བསྟན་པ། ..... ...༡༤༢
བླང་བར་བྱ་བ་འཇུག་པའི་ཚུལ་ཁྲིམས་བཤད་པ། .........༡༧༠
གཞི་བཅུ་བདུན་བཤད་པ། ................…...…..…....……..༡༧༡
བཤད་པ་མཐར་ཕྱིན་ཏེ་མཇུག་བསྡུ་བ། ...............
མ་ཕྱིའི་པར་བྱང་སྨོན་ཚིག ...….............….…..……..༢༡༥
བུད་མེད་རབ་བྱུང་སྒྲུབ་སྐབས་བར་ཆད་འདྲི་ཚུལ། .........༢༡༩
ལོ་འགོ་འཛིན་ཚུལ་སོགས། ........................ ༢༢༡
ཚད་མ་རྣམ་འགྲེལ་གྱི་དཀའ་བའི་གནད་གསལ་བར་བྱེད་པ་
ལེགས་བཤད་གསེར་གྱི་ཚོམ་བུ་ཞེས་བྱ་བ་ལས། རྟོག་
པའི་དྲ་བ་རྣམ་བསལ་ཅིང་ཞེས་སོགས་ཀྱི་སྐབས་སུ།
ཤཱཀྱ་བློའི་ལུགས་བཤད་པ། ........ .........༢༢༧
བྲམ་ཟེ་ཆེན་པོའི་ལུགས་བཤད་པ། ..................…..༢༢༩
ཐར་ལམ་གསལ་བྱེད་ཀྱི་ལུགས་བཤད་པ། ..........…..…..༢༣༡
གཏན་ཚིགས་ལྟར་སྣང་དེ་ལས་གཞན་ཞེས་པར་འཆད་ཚུལ་
མི་འདྲ་བ་གསུམ་བཤད་པ།
..༢༣༢



........༢༤༢
ཕྱོགས་ཆོས་དེ་ཆས་ཁྱབ་པ་ཡི་ཞེས་པའི་སྐབས་སུ། གང་ལ་རྩོད་
པའི་གཞུང་ངོས་འཛིན་པ། .................…............…....... ༢༣༦
གང་གིས་རྩོད་པ་པོ་ངོས་འཛིན་པ། ..................༢༣༧
དུས་གང་གི་ཚེ་རྩོད་པར་ངོས་འཛིན་པ། ...……....……..... ༢༣༧
ཚུལ་ཇི་ལྟར་དུ་རྩོད་པར་ངོས་འཛིན་པ། ..............
འབྲས་རྟགས་ཡང་དག་ལ་དཔྱད་པ། །
རང་བཞིན་གྱི་རྟགས་ཀྱི་དབྱེ་བ་ལ་དཔྱད་པ། ............ ༢༤ ༧
དགག་རྟགས་དང་སྒྲུབ་རྟགས་ཀྱི་ཁྱད་པར་བཤད་པ། ....…. ༢༤ ༨
མི་སྣང་བ་མ་དམིགས་པའི་རྟགས་ཡང་དག་ལ་དཔྱད་པ། .........
............................༢༥༤
སྣང་རུང་མ་དམིགས་པའི་རྟགས་ཀྱི་གྲངས་ངེས་ལ་དཔྱད་པ། ......
........................................................................
རྟགས་ཡང་དག་འཇུག་པའི་དུས་བཤད་པ། ..............༢༦༡
སྣང་རུང་གི་རྟགས་ཡང་དག་གཉིས་པོ་སོ་སོའི་མཚན་ཉིད་
ལ་དཔྱད་པ།
འགལ་བའི་རྣམ་གཞག་མངོན་ལེའུའི་ཊིཀྐ་ལྟར་བཤད་པ། ... ༢༦༧
ཞར་ལ་གནོད་བྱ་ལྡོག་དུས་སོགས་བཤད་པ། ............
ཕན་ཚུན་སྤང་འགལ་སོགས་བཤད་པ། ། .......༢༧༣
དུས་མཉམ་ལ་བརྟེན་པའི་རྩོད་སྤང་སྐབས་རྒྱུ་ཆོས་རྗེས་དཔོག་
..........༢༥༧
..…................
༢༦༣



.......... ༢༧༥
•............
............༢༧༧
གི་འབྲས་རྟགས་བཤད་པ།།
རྒྱུ་ཚོགས་པ་ལས་འབྲས་སྐྱེ་བར་སོགས་ཀྱི་དོན་ལ་ཅུང་ཟད་
དཔྱད་པ། ། ......................
ལྟར་སྣང་གི་ཁྱད་པར་ཡང་དག་ཏུ་འདུས་པ་དགག་པ། ........༢༨༢
མ་ངེས་པའི་རྟགས་ལ་དཔྱད་པ། .....................༢༨༦
འགལ་རྟགས་ཀྱི་ངོ་བོ་དང་དབྱེ་བ་རྒྱས་པར་བཤད་པ། ......༢༩༠
དབྱེ་བ་དེ་དག་གི་རྟགས་ཆོས་དོན་གསུམ་ངོས་བཟུང་བ། ...…..༢༩༦
རྟགས་ཀྱི་ཚུལ་ལ་གསུམ་དུ་མ་ངེས་པར་འདོད་ཚུལ། ......….…..༣༠༡
ལུང་འགལ་དྲུག་ལས་དང་པོ་ལ་དཔྱད་པ། ...........…..༣༠༦
ལུང་འགལ་གསུམ་པ་ལ་དཔྱད་པ། ..............................༣༠༦
ལུང་འགལ་བཞི་པ་ལ་དཔྱད་པ་ལས་ཐར་ལམ་གསལ་བྱེད་ཀྱིས་
བཤད་ཚུལ། ། ..................
འདི་ལ་རྣམ་ངེས་ཊིཀ་ཆེན་གྱིས་བཤད་ཚུལ། .............༣༠༩
ལུང་འགལ་ལྔ་པ་ལ་དཔྱད་པ། ། ....………...……..…....…...……..…. ༣༡༡
དངོས་པོ་རྟག་པར་འཁྲུལ་བའི་རྒྱུ་གཉིས་ངོས་བཟུང་བ། ...…༣ ༢༡
ཕྱོགས་ཆོས་ཅན་གྱི་གཏན་ཚིགས་དགུ་དཔེ་དོན་སྦྱར་ཚུལ། ...༣༢༢
ཚུལ་གསུམ་སོ་སོའི་མཚན་ཉིད་ཀྱི་ཟུར་ལ་དོགས་པ་དཔྱད་པ། ....
....…....……..........…..༣༢༥
རྗོད་བྱེད་ཀྱི་སྒྲ་ལ་རྣམ་གཅོད་ཀྱི་སྒོ་ནས་དབྱེ་བ། ........ ༣ ༢༧
.........༣༠༧



.... ༣ ༣༠
ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ཡོད་པ་སོགས་སྨོས་པ་ལ་
མཐའ་དཔྱད་པ།
...….............
ངེས་བརྗོད་མཛད་པའི་གཞུང་ངོས་བཟུང་བ། ..............༣ ༣༤
འགྲེལ་བཤད་གཉིས་ཀྱིས་གཞི་སྤོང་བའི་ལུང་དང་སྦྱར་ཚུལ། .....
.......................༣ ༣༧
མ་གྲུབ་སྦྱར་བ་བརྗོད་བྱ་མིན་ཞེས་པར་འཕྲོས་ཚུལ་ལ་དཔྱད་པ། ...
.................... ༣ ༣༩
དྲན་པ་སྐྱེ་བའི་ལུང་དང་སྦྱར་བ། ....…..………………...
ཐར་ལམ་གསལ་བྱེད་ཀྱིས་གཞི་སྤོང་བའི་ལུང་དང་སྦྱར་ཚུལ། .....
.............༣༤༣
རང་བཞིན་ལ་ཡང་མེད་མི་འབྱུང་ཞེས་པར་རྟོགས་དཀའ་བའི་
དོན་ལ་དཔྱད་པ། །
........༣༤༥
དེ་ལ་ལུགས་གཞན་དཔེར་བརྗོད་པ། ..………..…...……………..༣༤ ༧/
གང་ཕྱིར་དངོས་ཀུན་སོགས་ཀྱི་གཞུང་འདི་ལུགས་གང་དང་སྦྱར་བ།
................. ༣༤ ༧
རྟགས་ཆོས་ཀྱི་འབྲེལ་བ་ངེས་ཚུལ་ལ་དཔྱད་པ། .....…....….༣༥༢
ཚད་མ་བསླུ་མེད་ཅན་ཤེས་པ་སོགས་ཀྱིས་ཚད་མའི་མཚན་ཉིད་
བསྟན་ཚུལ་ལ་དཔྱད་པ། ..............................༣༥༨
རང་ངེས་དང་གཞན་ངེས་ཀྱི་ཚད་མའི་མཚན་ཉིད་དང་དབྱེ་བ་ལ་



དཔྱད་པ་ལས། དང་པོ་མཚན་ཉིད་ལ་དཔྱད་པ། .......….…..༣༦༥
གཉིས་པ་ཚད་མ་དེ་གཉིས་ཀྱི་དབྱེ་བ་ལ་དཔྱད་པ། .......…..༣༧༥
ཚད་མར་གྱུར་པ་སོགས་ཀྱི་སྐབས་སུ་སྟོན་པ་ཚད་མར་སྒྲུབ་པའི་
རིགས་པ་བཤད་པ། ...….…...…..... .......................༣༨༡
ལུགས་ལྡོག་གི་སྒོ་ནས་དེ་ལྟར་བྱོན་པའི་ཤེས་བྱེད་བཤད་པ། .....
.......
........༣༨༦
............༣༨༦
........༣༨༩
སྐྱོབ་པའི་རང་བཞིན་སྒྲུབ་པ།
དེ་ལས་བདེ་གཤེགས་འགྲུབ་ཚུལ། ..............
....... ༣༨༧
དེ་ལས་སྟོན་པ་འགྲུབ་ཚུལ། .....…..….……....…...…..…...
དེ་ལས་བརྩེ་བ་འགྲུབ་ཚུལ།
...........༣༩༠
དེ་དག་ཀུན་ལས་ཚད་མར་འགྲུབ་ཚུལ། །
........……….………….
དེ་དག་གི་དོན་བསྡུ་བཤད་པ།
ལུགས་ལྡོག་གི་སྒོ་ནས་དེ་ལྟར་བྱོན་པའི་ཤེས་བྱེད་བཤད་པ།
.......༣༩༢
.............༣༩༤
འབྲས་མཚུངས་ཀྱི་རྟག་ཆོད་སྤྲོས་ཏེ་བཤད་པ་ལས།
དང་པོ་མཚན་ཉིད་བཤད་པ། …..…..…....…...….…....…....…..༣༩༦
གཉིས་པ་དབྱེ་བ་བཤད་པ།
.........༣༩༧
དོགས་པ་སྤངས་ཏེ་སྐྱེ་བ་སྔ་ཕྱི་སྒྲུབ་བྱེད་ཀྱི་རིགས་པ་བཤད་པ། ...



དགྲ་བཅོམ་ཐ་མའི་སེམས་ཀྱིས་རིགས་འདྲ་ཕྱི་མ་མཚམས་སྦྱོར་བ་
ཡོད་མེད་ལ་དཔྱད་པ།
....…...........༤༠༢



༄༅། །བླ་མ་ལྔ་བཅུ་པའི་ཚིག་དོན་རྣམ་པར་བཤད་པ་བླ་མའི་
རྗེས་སུ་འཇུག་པ་ཞེས་བྱ་བ་བཞུགས་སོ།། །
བླ་མ་ལྔ་བཅུ་པའི་རྣམ་བཤད། །
༄༅། །ན་མོ་གུ་རུ་མཉྫགྷོ་ཥ་ཡ། །
ཚོགས་གཉིས་མཐར་ཕྱིན་མི་གཡོ་སྐུ་མངའ་བཅོམ་ལྡན་འདས།།
རིགས་དང་དཀྱིལ་འཁོར་ཀུན་གྱི་བདག་པོ་རྡོ་རྗེ་འཆང་།།
འཇམ་དཔལ་དབྱངས་དངོས་མི་ཡི་གར་རོལ་ཙོང་ཁ་པ།།
རྣམ་གསུམ་གཅིག་བསྡུས་རྡོ་རྗེ་སློབ་དཔོན་ལ་ཕྱག་འཚལ། །
དངོས་གྲུབ་རྩ་བ་སློབ་དཔོན་ཇི་ལྟར་བསྟེན་པའི་ཚུལ། །རྡོ་རྗེ་འཆང་གིས་རྣམ་
མང་རྒྱུད་སྡེ་ལས་གསུངས་པའི། །གཅེས་པའི་དོན་རྣམས་ཇི་བཞིན་བཏུས་
པའི་དྲི་མེད་གསུང་། །ལྔ་བཅུའི་མཚན་ཅན་གཞུང་གི་རྣམ་བཤད་འདི་བགྱིད་
དོ༑ ༑གཉིས་ སུ་ མེད་ པའི་ ཡེ་ ཤེས་ ཆོས་ སྐུ་ རྡོ་ རྗེ་ སྟེ། །དེ་ ལས་བྱུང་བའི་
གཟུགས་ཀྱི་སྐུ་ནི་སེམས་དཔའ་འོ། །དེ་ཡི་གནས་སམ་གོ་འཕང་ཐོབ་པའི་
རྒྱུར་གྱུར་པའི། །བླ་མའི་ཞབས་ལ་རྒྱལ་བས་གསུངས་པ་ཇི་བཞིན་དུ། །སྒོ་
གསུམ་ཤིན་ཏུ་གུས་པའི་སྒོ་ནས་བཏུད་བྱས་ཏེ། །གང་ལས་རྣམ་དག་སྨིན་
བྱེད་དབང་བསྐུར་ཐོབ་གྱུར་པའི། །བྱང་ཆུབ་སེམས་ཀྱི་རང་བཞིན་རྡོ་རྗེ་སློབ་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དཔོན་ལ། །ཕྱོགས་བཅུར་བཞུགས་པའི་དེ་བཞིན་ཉིད་ནི་ཇི་ལྟ་བ། །དེ་བཞིན་
ཐུགས་སུ་ཆུད་པ་རྣམས་ ཀྱིས་སྔ་དྲོ་སོགས། །དུས་གསུམ་བྱོན་ནས་མངོན་
པར་བསྟོད་དེ་ཕྱག་འཚལ་ན། །དེ་ལས་གཞན་པའི་སློབ་མ་རྣམས་ཀྱིས་སྨོས་
ཅི་དགོས། །དེ་ཉིད་བསྟེན་ཚུལ་དྲི་མ་མེད་པའི་རྒྱུད་རྣམས་སུ། །ཤིན་ཏུ་རྒྱས་
ཤིང་གོང་འོག་འཁྲུག་སྟེ་འཐོར་བ་རྣམས། །འཁྲུགས་སྡེབ་གཅིག་དྲིལ་བསྡུས་
ནས་བཤད་པས་མི་ཟློས་སོ། །དེའི་ཕྱིར་དོགས་པ་མེད་པར་གུས་པས་མཉན་
པར་གྱིས། །དད་པ་ཆེན་པོས་སྔ་དྲོ་ལ་སོགས་དུས་གསུམ་དུ། །རང་ལ་རྡོ་རྗེ་
ཐེག་པའི་ལམ་སྟོན་བླ་མ་ཡི། །ཞབས་ལ་སྤྱི་བོས་གཏུགས་པའི་སྒོ་ནས་བསྙེན་
བཀུར་ཞིང་། །དཀྱིལ་འཁོར་མཎྜལ་མེ་ཏོག་ཚོམ་བུ་བཀོད་པ་བཅས། །སྔོན་
དུ་འབུལ་ནས་ཐལ་ལོ་སྦྱར་ཏེ་ཕྱག་བྱ་འོ། །བླ་མ་ཁྱིམ་པ་འམ་ནི་བསླབ་པ་
གཞོན་པ་ལ། །ལུས་ཀྱིས་ཕྱག་བྱས་འཇིག་རྟེན་པ་རྣམས་བསྟན་པ་ལ། །སྨོད་
པའི་དགག་བྱ་ཡོད་ཚེ་དེ་ཉིད་སྤང་བའི་ཕྱིར། །བླ་མའི་མདུན་དུ་གླེགས་བམ་
སྐུ་གཟུགས་སོགས་བཞག་ནས། །རབ་ཏུ་བྱུང་བའི་བརྟུལ་ཞུགས་འཛིན་པས་
དེ་ དག་ལ། །ལུས་ ཀྱིས་ ཕྱག་ བྱ་ བླ་མ་ལ་ནི་ བློས་ ཕྱག་ བྱ། །དེ་ ལ་ གདན་
བསྟབས་པ་དང་སྔོན་དུ་ལྡང་བ་དང༌། །དོན་གྱི་བྱ་བ་སྒྲུབ་པའི་གྲོགས་དང་
ནོར་འབུལ་སོགས། །བརྟུལ་ཞུགས་ཅན་གྱི་སློབ་མས་བསྙེན་བཀུར་ཀུན་བྱ་
སྟེ༑ ༑ལུས་ཀྱིས་ཕྱག་དང་རྐང་པ་བཀྲུ་བ་ལ་སོགས་པ། །དམ་པ་མིན་པའི་
ལས་རྣམས་བྱ་བ་མ་གཏོགས་སོ། །སྣོད་མི་རུང་ལ་གསང་བ་སྟོན་པའི་སློབ་
དཔོན་དང་། །དམ་ཚིག་བླངས་པ་སྲུང་མི་ནུས་པའི་སློབ་མ་གཉིས། །མཚུངས་



༡
བླ་མ་ལྔ་བཅུ་པའི་རྣམ་བཤད།
པར་དམ་ཚིག་ཉམས་པར་འགྱུར་བ་དེ་ཡི་ཕྱིར། །སློབ་དཔོན་སློབ་མ་བྱ་རུང་
གཉིས་ཀས་ཕན་ཚུན་དུ། །འབྲེལ་བ་བྱ་བར་འོས་དང་མི་འོས་བརྟག་པར་བྱ།།
ཤེས་རབ་ཅན་གྱི་སློབ་མས་བརྟག་བྱའི་བླ་མ་ནི། །སེམས་ཅན་སྡུག་བསྔལ་
གནས་ལས་བསྒྲལ་འདོད་མེད་པ་དང༌། །ཞེ་སྡང་ ཤིན་ཏུ་ཤས་ཆེ་བ་དང་
གཞན་དག་ལ། །གནོད་པ་བྱེད་ལ་དགའ་བའི་འཁོན་འཛིན་དམ་པ་དང༌། །ང་
རྒྱལ་ཤས་ཆེ་བ་དང་ཀུན་འཛིན་དམ་པ་དང་། །བསླབ་པའི་གཞི་ལ་སྒོ་གསུམ་
ལྷོད་པར་འཇུག་པ་དང༌། །རང་གི་ཡོན་ཏན་ཅུང་ཟད་གཞན་ལ་ངོམ་པ་སྟེ།།
དེ་ལྟ་བུ་ཡི་སྐྱོན་ཅན་བསྟེན་པར་མི་བྱའོ། །སློབ་མས་བསྟེན་པར་འོས་པའི་བླ་
མའི་མཚན་ཉིད་ནི། །ལུས་ཀྱི་ཉེས་སྤྱོད་བསྡམས་ཤིང་ངག་གི་བཞི་དག་སྤོང་།།
ཤེས་རབ་ཆེ་ཞིང་ཟབ་མོའི་ཆོས་ལ་དཀའ་སྤྱད་བཟོད། །སེམས་ཅན་རྣམས་
ལ་ལྷག་པའི་བསམ་པས་དྲང་པོར་གནས། །རྙེད་དང་བཀུར་སྟིར་ཆགས་པའི་
དབང་གིས་རང་ཉེས་ཀུན། །ཐབས་ཀྱིས་སྦ་བའི་གཡོ་དང་བྲལ་ཞིང་རང་ཉིད་
ལ༑ ༑ཡོན་ཏན་མེད་བཞིན་ཡོད་ལྟར་སྟོན་པའི་སྒྱུ་དང་བྲལ། །སྔགས་དང་
རྫས་ཀྱིས་ལས་རྣམས་བསྒྲུབ་པའི་བྱ་བ་ཤེས། །སེམས་ཅན་སྡུག་བསྔལ་རྒྱུ་
ལས་བསྒྲལ་འདོད་བརྩེ་བ་ཆེ། །ནང་ རིག་སྡེ་སྣོད་གསུམ་སོགས་རིག་པའི་
གནས་ལ་མཁས། །དཀྱིལ་འཁོར་ཐིག་དང་ཚོན་སོགས་བྲི་བའི་ལས་མཐར་
སོན༑ ༑སྔགས་ཀྱི་ལམ་རྣམས་གཞན་ལ་འཆད་པའི་སྦྱོར་བ་ཤེས། །ཐེག་ཆེན་
སྤྱི་དང་ཁྱད་པར་སྔགས་ཐེག་ལ་རབ་གུས། །དབང་པོའི་སྒོ་ནི་ལོག་པའི་ཡུལ་
ལས་བསྡམས་པས་དུལ། ཁྲོ་བཅུའི་བསྲུང་འཁོར་ལྟ་བུ་བསྒོམས་ནས་ཕྱིར་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཟློག་དང་། །འཁོར་ལོ་ལུསལ་འདོགས་པས་ཕྱིར་བཟློག་ཐབས་ལ་མཁས། །དབང་
བཞི་བསྐུར་བ་ལ་མཁས་དགྲ་བོ་ལྷ་སྲུང་དང་། །ཕྲལ་ནས་མངོན་སྤྱོད་བྱ་བའི་
ཁ་སྦྱོར་དབྱེ་བ་དང༌། །འདས་མ་འདས་ཀྱི་མགྲོན་ལ་གཏོར་མ་འབུལ་བ་དང་། །
ཡིད་བཟླས་དམ་ཚིག་ཁྱོགས་དང་ཁྲོ་བོ་ཁྲོས་པ་དང་། །གོང་བུའི་བཟླས་པ་ལ་
སོགས་བཟླ་ལུགས་ཤེས་པ་དང༌། །མཚན་ཉིད་ཚང་བར་བསྒྲུབས་ཀྱང་ལས་
རྣམས་མ་འགྲུབ་ན། །ཕུར་གདབས་ལ་སོགས་སྤོ་ཆོག་དྲག་ཤུལ་སྒྲུབ་པར་
མཁས༑ ༑སྐུ་ གསུང་ ཐུགས་ ཀྱི་རྟེན་དང་ ཕྲེང་བ་སྐྱེད་མོས་ཚལ། །རྫིང་ལ་
སོགས་པར་རབ་ཏུ་གནས་པའི་ཆོག་ག་དང༌། །མདུན་བསྐྱེད་དཀྱིལ་འཁོར་
སྒྲུབ་མཆོད་བདག་ཉིད་འཇུག་པ་དང༌། །ལྷ་ལ་གནང་བ་ནོད་པ་ལ་སོགས་
དཀྱིལ་འཁོར་གྱི། །ལས་རྣམས་ཤེས་པ་ནང་གི་དེ་ཉིད་བཅུ་ལ་མཁས། །བསྡུ་
ན་སྙིང་རྗེ་ཆེ་དང་ཐེག་པ་ཆེ་ལ་དད། །བསྟན་བཅོས་ཤེས་ཤིང་གདུལ་ བྱ་
འཁྲིད་པའི་རིམ་པར་མཁས། །སྒོ་གསུམ་ཉེས་སྤྱོད་བསྡམས་པས་དབང་པོ་
དུལ་བ་སྟེ། །ཆོས་ལྔ་ལྡན་པ་བློ་ལྡན་སློབ་མས་བླ་མར་བསྟེན། །དེ་འདྲའི་
མཚན་ཉིད་ཡོངས་སུ་རྫོགས་པ་མ་རྙེད་ན། །གང་ཞིག་སྐྱོན་ལས་ཡོན་ཏན་
ལྷག་པར་ལེགས་བརྟགས་ནས། །སློབ་མ་རྣམས་ཀྱིས་དེ་ལ་བསྟེན་པ་ཉིད་དུ་
བྱ༑ ༑རྒྱུད་ལས་གསུངས་ པའི་ མཚན་ ཉིད་དེ་དག་ཤེས་བྱས་ལ། །སློབ་མ་
བསྟེན་འདོད་རྣམས་ཀྱིས་ཡོན་ཏན་དེ་དག་ལས། །བསྡུས་པའི་ཡོན་ཏན་ལྔ་ལ་
རབ་ཏུ་འབད་བྱ་ཞིང་། །སློབ་མས་དེ་འདྲའི་མགོན་པོས་རྗེས་སུ་འཛིན་པའི་
རྒྱུ༑ ༑ཚོགས་གསོག་སྒྲིབ་སྦྱང་སྨོན་ལམ་འདེབས་ལ་རྟག་ཏུ་བརྩོན།། སློབ་



བླ་མ་ལྔ་བཅུ་པའི་རྣམ་བཤད།
མ་
མར་གྱུར་པས་བསམ་བཞིན་རྡོ་རྗེ་སློབ་དཔོན་ལ། །ཚུལ་འཆལ་བརྩོན་ཞན་
རྨོངས་པ་འོ་ཞེས་བརྙས་ན་ནི། །སངས་རྒྱས་ཐམས་ཅད་བརྙས་ པའི་ སྡིག་
འགྱུར་དེ་ཕྱིར་དེས། །རྟག་ཏུ་ཚོར་བ་སྡུག་བསྔལ་དྲག་པོ་འཐོབ་པར་འགྱུར།།
དེ་ནི་རིམས་ལས་གཞན་པའི་མགོ་ནད་མི་ཟད་པ། །སྟག་གཟིག་ལ་སོགས་
སྲོག་ཆགས་གཏུམ་པོས་འཚེ་བ་དང་། །ཡམས་རིམས་ལས་གཞན་གློ་ཁྲག་
མཛེ་སོགས་ནད་ཆེན་དང་། །ལྷ་དང་ཀླུ་ཡི་གདོན་སོགས་གདོན་གྱིས་གནོད་
པ་དང་། །ཉིན་གཅིག་པ་སོགས་གསོ་མི་རུང་བའི་རིམས་ནད་དང་། །སྦྱར་
དུག་ལ་སོགས་གནོད་པ་དུ་མས་རྐྱེན་བྱས་ནས། །བླ་མ་ལ་སྨོད་རྨོངས་ཆེན་དེ་
ནི་འཆི་བར་འགྱུར། །རྒྱལ་པོ་མེ་དང་དུག་སྦྲུལ་ཤ་ཟའི་མཁའ་འགྲོ་དང་། །ཆུ་
དང་ཆོམ་རྐུན་ལོག་འདྲེན་གཏུམ་པོ་རྣམས་ཀྱིས་བསད། །འདི་ནས་ཡམས་ཀྱི་
ནད་བར་མཐོང་ཆོས་ཉེས་དམིགས་དང་། །མ་མཐོང་ཉེས་དམིགས་དམྱལ་བ་
རྣམས་སུ་སྐྱེ་བར་འགྱུར། །ནམ་ཡང་རང་གི་ཀུན་སྤྱོད་གང་གིས་སློབ་དཔོན་
གྱི༑ ༑སེམས་དཀྲུག་པ་སྟེ་སེམས་སུན་དབྱུང་བར་མི་བྱ་སྟེ། །གལ་ཏེ་སློབ་མ་
རྨོངས་པས་དེ་འདྲ་བྱས་གྱུར་ན། །དམྱལ་བར་འཚེད་ཅིང་བསྲེག་པ་གདོན་མི་
ཟ་བར་འགྱུར། །མནར་མེད་རབ་ཚ་ལ་སོགས་དམྱལ་བ་འཇིགས་རུང་བའི།།
སྡུག་བསྔལ་ཆེ་ཤོས་རྣམས་སུ་སློབ་དཔོན་སྨོད་པ་རྣམས། །སྡུག་བསྔལ་ཡུན་
རིང༌ མྱོང་ བར་ སྙིང་ རྒྱན་ སྒྱུ་ དྲར་ བཤད། །མཚམས་ མེད་ ལྔ་ དང༌ ཉེ་བའི་
མཚམས་མེད་ཆོས་སྤོང་དང་། །རྩ་ལྟུང་གཞན་ལ་རྟག་ཏུ་སྤྱོད་པའི་སྡིག་ཆེན་
རྣམས༑ ༑བླ་མའི་དྲིན་གྱིས་ སངས་རྒྱས་འགྲུབ་པར་འགྱུར་ན་ཡང་། །སྙིང་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ནས་སློབ་དཔོན་སྨོད་པ་དེ་དང་ལྷན་ཅིག་ཏུ། །ཟང་ཟིང་སོགས་ཀྱིས་དགའ་
བར་བྱེད་པ་དེ་དག་ཀྱང་། །འགྲུབ་མི་འགྱུར་ན་དེས་ནི་མི་འགྲུབ་ལྟ་ཅི་སྨོས། །
དེས་ནི་དངོས་གྲུབ་ཐམས་ཅད་འཕྲོག་ཅིང་ཉམ་ང་བའི། །སྡུག་བསྔལ་ཀུན་གྱི་
རྩ་བ་རྒྱུད་སྡེ་ལས་གསུངས་པས། །མ་རུང་སྡིག་ཆེན་འདི་ལ་ཤིན་ཏུ་གཟབ་
པར་བྱ། །སློབ་དཔོན་ལ་སྨད་ཉེས་དམིགས་ཆེ་བ་དེ་བས་ན། །རང་ནུས་ཀུན་
གྱིས་འབད་ནས་རྡོ་རྗེ་སློབ་དཔོན་ནི། །མཁྱེན་རབ་ཆེ་ཞིང་ཡོན་ཏན་ཆེ་ཡང་
མི་སྤྱོམས་པར། །སྦེད་པར་མཛད་ལ་ནམ་ཡང་སྨད་པར་མི་བྱའོ། །དེ་ལྟར་
སློབ་མས་སྤྱི་དང་ཁྱད་པར་ཟབ་ཆོས་རྣམས། །བླ་མ་གང་བྱུང་བྱུང་ལ་ཞུ་བར་
རབ་བརྩོན་ཞིང་། །གཅིག་ལའང་བསྟེན་ཚུལ་ཚུལ་བཞིན་མི་བྱེད་སློབ་མ་ལ།།
བརྩེ་བའི་ཐུགས་ ཀྱིས་ འདོམས་ པར་མཛད་ པས་ གཅེས་ པར་བཟུང་། །སྒྱུ་
འཕྲུལ་དྲ་བར་སློབ་དཔོན་སྨོད་པར་བྱེད་པ་དག །ཐ་ན་རྨི་ལམ་དུ་ཡང་མཐོང་
མི་བྱ་བར་གསུངས། །གལ་ཏེ་བག་མེད་དབང་གིས་བླ་མ་ལ་བརྙས་ན། །དེ་
ལ་ཤིན་ཏུ་གུས་པས་ཡིད་དུ་འོང་བའི་ཡོན། །དེ་དང་དེ་ནི་བསམ་པ་ཐག་པས་
དབུལ་བར་བྱ། །དེ་འདྲ་དེས་ནི་རིམས་ལ་སོགས་པའི་གནོད་པ་རྣམས།།
སླར་ཡང་འབྱུང་མི་འགྱུར་བར་རྒྱུད་འགྲེལ་རྣམས་ལས་གསུངས། །རང་གི་ལྷ་
ཡི་སྐུ་གསུང་ཐུགས་ཀྱི་གསང་བ་དང་། །གང་གི་གསང་གསུམ་དབྱེ་མེད་བལྟ་
བྱའི་སློབ་དཔོན་ནི། །སྦྱིན་པར་དཀའ་བའི་བུ་དང་ཆུང་མ་རང་གི་སྲོག །ཡོན་
དུ་ཕུལ་བས་ཀྱང་ནི་མཉེས་པར་བྱ་དགོས་ན། །མི་རྟག་ཟང་ཟིང་རྫས་ཀྱིས་
མཉེས་བྱ་སྨོས་ཅི་དགོས། །གང་ཕྱིར་ཞེ་ན་ཐུན་མོང་དངོས་གྲུབ་ཚེ་འདི་ལ།།
6 -



1:|:
བླ་མ་ལྔ་བཅུ་པའི་རྣམ་བཤད།
།
སྟེར་བར་མ་ཟད་བསྐལ་པ་བྱེ་བར་གྲངས་མེད་པར། །རྙེད་པར་དཀའ་བའི་
སངས་རྒྱས་ཉིད་ཀྱང་བརྩོན་འགྲུས་ཆེས། །ཤིན་ཏུ་འབར་བ་ལྡན་པའི་གདུལ་
བྱ་མཆོག་རྣམས་ལ། །ཚེ་འདིར་སྟེར་ཕྱིར་བརྩོན་པ་མེད་པས་བྱང་ཆུབ་མཆོག།
ཐོབ་པར་མ་གྱུར་སློབ་མ་ཉིད་ཀྱི་ཉེས་པ་འོ། །རང་གི་ལྷ་ཡི་སྐུ་གསུང་ཐུགས་
ཀྱི་རྣལ་འབྱོར་ནི། །གཡོ་བ་མེད་པར་བསྲུང་བར་བྱ་ཞིང་དུས་རྟག་ཏུ། །རྡོ་རྗེ་
སེམས་དཔའ་ལ་སོགས་དེ་བཞིན་གཤེགས་རྣམས་ལ། །ནམ་མཁར་ཁྱབ་པའི་
ཕྱི་ནང་གསང་བས་མཆོད་པར་བྱ། །འདི་ནི་ཚོགས་བསགས་ཞིང་དུ་སངས་
རྒྱས་ཀུན་དང་འདྲ། །དེའི་ཕྱིར་རྟག་ཏུ་བླ་མ་ལ་ཡང་ཡོན་ཀུན་དབུལ། །ཟད་
པ་མེད་པའི་ཆོས་སྐུ་འདོད་པའི་སློབ་མ་ཡིས། །རང་ལ་ཡིད་འོང་ཅུང་ཟད་གང་
དང་གང་ཡོད་པ། །དེ་ནས་ཤིན་ཏུ་ཁྱད་པར་གྱུར་པའི་བར་གྱི་ཡོན། །དེ་དང་
དེ་རྣམས་བླ་མ་ལ་དབུལ་བླ་མས་ཀྱང་། །སློབ་མའི་ཞེན་པ་བཟློག་ཕྱིར་ཕན་
པའི་བསམ་པས་བླང་། །བླ་མ་སངས་རྒྱས་ཀུན་དང་མཉམ་པ་དེ་བས་ན།།
སྙིང་ རྗེ་བརྟན་ཅིང་ལུས་དང་ལོངས་སྤྱོད་དགེ་རྩ་རྣམས། །ཀུན་འཛིན་དོར་
ནས་སེམས་ཅན་རྣམས་ལ་གཏོང་བ་དང༌། །དམ་ཚིག་སྡོམ་པ་ཡོངས་སུ་དག་
པའི་ཚུལ་ཁྲིམས་དང་། །ལོག་སྒྲུབ་དང་ནི་དཀའ་སྤྱད་ཀུན་ལ་མི་སྐྱོ་བའི།།
བཟོད་པའི་ཡོན་ཏན་ལྡན་པའི་སློབ་མ་དམ་པ་ཡིས། །རྡོ་རྗེ་སློབ་དཔོན་དང་
ནི་རྡོ་ རྗེ་འཛིན་པ་གཉིས། །ཐ་དད་པར་ནི་མི་བརྟག་རྡོ་ རྗེ་འཆང་དུ་མོས།།
ཆོས་ཀྱི་སྐུ་ལས་ལོངས་སྤྱོད་རྫོགས་པའི་སྐུ་འབྱུང་ཞིང་། །དེ་ཉིད་སྤྲུལ་པའི་སྐུ་
ཡི་གཟུགས་སུ་རྣམ་པར་གནས། །དེ་ལྟར་མཐོང་བའི་སྐལ་བ་མེད་ཚེ་སློབ་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དཔོན་གྱི། །ལུས་ལ་ཞུགས་ནས་སེམས་ཅན་རྣམས་ཀྱི་དོན་མཛད་དོ། །བླ་
མའི་ གྲིབ་ མ་ འགོམ་ པ་ མཆོད་རྟེན་བཤིག་ དང་ འདྲ། །དེའི་ ཕྱིར་ ཉེ་བའི་
མཚམས་མེད་སྡིག་ལ་རབ་འཇིགས་པས། །བླ་མའི་གྲིབ་མ་ལ་ཡང་འགོམ་
པར་མི་བྱ་ན། །བླ་མའི་གདུགས་དང་ན་བཟའ་སྔས་དང་ལྷམ་སྟན་དང༌།།
བཞོན་པ་ལ་སོགས་འགོམ་མི་རུང་བ་སྨོས་ཅི་དགོས། །ཤེས་རབ་ཆེ་བའི་སློབ་
མས་ཤིན་ཏུ་དགའ་སེམས་ཀྱིས། །བླ་མའི་བགོ་བ་འབད་པ་ཆེན་པོས་མཉན་
ཅིང་བསྒྲུབ། །ཆོས་དང་ལྡན་པའི་བགོ་བ་ཡིན་ཡང་མི་ནུས་དང་། །ཆོས་དང་
མི་མཐུན་རིགས་པ་མིན་པའི་བགོ་བ་ལ། །སྒྲུབ་མི་ནུས་པའི་རྒྱུ་མཚན་ལེགས་
པར་བརྡ་སྤྲོད་པའི། །ཚིག་གིས་བཤད་སྦྱངས་བྱས་ནས་མ་བསྒྲུབ་ཉེས་པ་
མེད༑ ༑བླ་མའི་དྲིན་ལས་དངོས་གྲུབ་གཉིས་དང་མཐོ་རིས་དང༌། །དེ་ལ་ཉེ་
བར་མཁོ་བའི་བདེ་བ་ཐམས་ཅད་འཐོབ། །དེ་ལྟ་བས་ན་སློབ་མས་འབད་པ་
ཐམས་ཅད་ཀྱིས། །བླ་མའི་ཆོས་དང་ ལྡན་ པའི་བཀའ་ལས་འདའ་མི་བྱ།།
རང་གི་སྲོག་ལ་ཕངས་པར་བལྟས་ནས་བསྲུང་བ་ལྟར། །བླ་མའི་རྫས་ཀྱང་
ཉམས་པ་མེད་པར་བསྐྱང་བར་བྱ། །བླ་མའི་སྡུག་པ་བུ་དང་ཕྱག་རྒྱ་ལ་སོགས་
པར༑ ༑བླ་མ་བཞིན་དུ་གུས་པར་བྱ་ཞིང་བསྙེན་བཀུར་བྱ། །བླ་མའི་འཁོར་
ལ་རང་གི་གཉེན་བཞིན་བརྩེ་བྱ་ཞིང་། །དེ་རྣམས་རྩེ་གཅིག་སེམས་ཀྱིས་རྟག་
ཏུ་བསམ་པར་བྱ། །བླ་མའི་མདུན་དུ་མལ་སྟན་ལ་ནི་འདུག་མི་བྱ། །འགྲོ་ཚེ་
བླ་མའི་མདུན་དུ་འགྲོ་བར་མི་བྱ་ཞིང་། །མགོ་བོ་ཐོད་བཅིང་བླ་མའི་མདུན་དུ་
མི་བྱ་འོ། །བླ་མ་ལས་སྔར་གདན་གྱི་སྟེང་དུ་འགྲོ་མི་བྱ། །བླ་མ་ས་ལ་གནས་



བླ་མ་ལྔ་བཅུ་པའི་རྣམ་བཤད།
།
ཚེ་རང་ཉིད་གདན་ལ་མིན། །བླ་མའི་དྲུང་དུ་རྐེད་པར་ལག་པ་གཉིས་བཞག་
ནས༑ ༑གྲུ་མོ་བསྙུང་བསྙུང་ བྱེད་པ་དེ་འདྲ་མི་རུང་ངོ༌། །བཞེངས་ ཚེ་ ཉལ་
འདུག་གཉིས་དང་བཞུགས་ཚེ་ཉལ་མི་བྱ། །རྟག་ཏུ་བླ་མའི་ལས་ལ་ལྡང་བ་
ཡང་བ་དང་། །དེ་དག་སྒྲུབ་ལ་མཁས་པ་ཕུན་སུམ་ཚོགས་པར་བྱ། །མཆིལ་
སྣབས་ལུད་པ་འདོར་བ་བླ་མའི་མདུན་དུ་མིན། །ལག་པ་མཉེ་དང་ཚོགས་ཀྱི་
འཁོར་ལོའི་སྐབས་མ་གཏོགས། །བླ་མའི་དྲུང་དུ་གླུ་གར་རོལ་མོ་མི་བྱ་འོ།།
བྲེ་མོའི་གཏམ་གྱི་སྦྱོར་བ་རྣམ་པ་མང་པོ་དག །བླ་མས་ཐོས་པའི་ཉེ་འཁོར་
དག་ཏུ་མི་བྱ་འོ། །མཚན་དང་ཆུ་བརྒལ་བ་དང་འཇིགས་པ་ཡོད་པའི་སར།།
འགྲོ་བའི་ཚེ་ནི་བླ་མས་སྔོན་དུ་སོང་ཞིག་ཅེས། །བགོ་བ་ཐོབ་ནས་མདུན་དུ་
འགྲོ་བ་དམིགས་བསལ་ལོ། །ཤེས་རབ་ཅན་གྱི་སློབ་མས་སློབ་དཔོན་གྱིས་
མཐོང་བའི། །མདུན་དུ་ལུས་གཅུས་བལྟ་བ་རྩིག་པ་ལ་སོགས་ལ། །རྒྱབ་རྟེན་
པ་དང་སོར་ཚིགས་འཐེན་ཞིང་ཉེད་མི་བྱ། །བླ་མའི་ཞབས་ནི་ཉི་ཚེ་བ་དང་སྐུ་
རིལ་པོ། །ཆུས་བཀྲུ་བ་དང་སྐུ་ལ་དྲིལ་ཕྱིས་བྱེད་པ་དང་། །སྐུ་མཉེ་ལ་སོགས་
བྱེད་ལ་ཕྱག་འཚལ་སྔོན་བཏང་ནས། །དེ་དག་བྱ་ཞིང་དེ་བཞིན་ཟིན་མཐར་
ཕྱག་བྱ་འོ། །དེ་ནས་རང་གི་ལས་ལ་ཅི་བདེར་འཇུག་པར་བྱ། །བླ་མའི་མཚན་
ནས་སྨོས་ཏེ་བརྗོད་དགོས་བྱུང་ན་ནི། །མིང་མཐར་ཞལ་སྔ་ནས་ཞེས་ལྡན་ཏེ་
བརྗོད་པར་བྱ། །གཞན་དག་རང་གི་བླ་མར་གུས་པ་བསྐྱེད་པའི་ཕྱིར། །རྗེ་
བཙུན་དམ་པ་ལྟ་བུའི་ཚིག་དག་བརྗོད་པར་བྱ། །ཐོག་མར་བདག་གིས་བྱ་བ་
གང་ཞིག་བགྱིད་དགོས་པ། །བཀའ་སྩལ་གནང་བར་ཞུ་ཞེས་ཞུས་ལ་འདི་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བགྱིད་ཅེས། །བླ་མས་དེ་ལྟར་བགོ་ཚེ་ལུས་ ཀྱིས་ཐལ་མོ་སྦྱར། །སེམས་ནི་
གཞན་དུ་གཡེང་བ་མེད་པར་མཉན་པར་བྱ། །བགོ་བ་རྫོགས་ནས་བཀའ་
བཞིན་བགྱིད་ཅེས་བརྗོད་བྱ་ཞིང་། །བྱ་བ་ཟིན་ནས་ཤིན་ཏུ་འཇམ་པའི་ཚིག་
དག་གིས། །འདི་ལྟར་བགྱིས་ལགས་ཞེས་བཟླས་པ་སྟེ་གོ་བར་བྱ། །བླ་མ་
ལས་ནི་བགོ་བ་ཉེན་དང་སྐབས་གཞན་དུ། །ལུད་པ་ལུ་དང་རྒོད་དང་གླལ་བ་
ལ་སོགས་ལ། །མི་མཛེས་སྤང་ཕྱིར་ལག་པས་ཁ་ནི་བཀབ་ལ་བྱ། །ཆོས་ཉན་
པ་དང་དབང་དང་སྡོམ་པ་ཞུ་འདོད་པས། །མདུན་དུ་འགྱིང་བ་སྤངས་ཏེ་དུལ་
བར་འདུག་པ་དང་། །གོས་སོགས་ཚུལ་བཞིན་བགོས་ཏེ་ཀུན་སྤྱོད་བསྡམས་
པ་དང༌། །པུས་བཙུགས་ཐལ་མོ་སྦྱར་ནས་གསོལ་བ་ལན་གསུམ་གདབ། །བླ་
མར་བསྙེན་བཀུར་བྱ་བའི་ཀུན་སྤྱོད་ཐམས་ཅད་ལ། །ཡིད་ནི་ང་རྒྱལ་བ་དང་
ཅུང་ཟད་མ་འདྲེས་བྱ། །ངོ་ཚ་ཤེས་དང་འཇིགས་ཤིང་ཀུན་སྤྱོད་བསྡམས་པ་
ཡིས༑ ༑བག་མ་གསར་པའི་ངང་ཚུལ་བཞིན་དུ་གནས་པར་བྱ། །གཞན་ཡང་
ང་རྒྱལ་དག་ནི་སྒེག་ཆོས་སུ་འགྱུར་བ། །དེ་འདྲའི་ཀུན་སྤྱོད་རིགས་པ་མིན་
པའི་བྱ་བ་ཀུན། །རང་གི་སེམས་ཀྱིས་བརྟགས་ལ་ཐམས་ཅད་དོར་བར་བྱ། །
ལྷ་ལ་རབ་གནས་དཀྱིལ་འཁོར་སློབ་མར་དབང་བསྐུར་དང༌། །སྦྱིན་སྲེག་བྱེད་
དང་ སློབ་མ་བསྡུས་ནས་ཆོས་འཆད་པ། །དེ་རྣམས་ལ་ནི་ཡུལ་དེར་བླ་མ་
གནས་པ་ན། །གནང་བ་ཞུས་ ལ་ གནང་ན་ བྱ་ཡི་མི་གནང་མིན། །རབ་ཏུ་
གནས་དང་དབང་བསྐུར་སོགས་ལས་བྱུང་བ་ཡི། །ཡོན་ཅི་ཐོབ་པ་དེ་ཀུན་རང་
གི་བླ་མར་དབུལ། །སློབ་མས་བསྟབས་པ་དེ་ལས་བླ་མས་གང་འདོད་ཞིག །
- 10 -



བླ་མ་ལྔ་བཅུ་པའི་རྣམ་བཤད།
།
བླངས་ནས་གཞན་དག་ལ་ནི་སློབ་མས་ཅི་བདེར་བྱ། །བླ་མའི་སློབ་མ་རང་གི་
སློབ་མར་བྱ་བ་མིན། །རང་གི་སློབ་མས་བླ་མའི་མདུན་དུ་ཆོས་མི་བསྟན། །
རང་གི་སློབ་མས་བླ་མའི་མདུན་དུ་གོས་གཡོགས་སོགས། །བསྙེན་བཀུར་བ་
དང་སྟན་ལས་ལྡང་དང་ཕྱག་བྱེད་ན། །དེ་ལྟར་མ་བྱེད་ཅེས་བརྗོད་དེ་ལས་
བཟློག་པར་བྱ། །བླ་མ་ལ་ནི་སློབ་མས་གང་ཞིག་འབུལ་བ་དེ། །གུས་པས་
བཏུད་དེ་ལག་པ་གཉིས་ཀས་དབུལ་བྱ་ཞིང་། །བླ་མས་ཀྱང་ནི་རང་ལ་གང་
ཞིག་བསྩལ་བ་དེ། །སློབ་མས་བཏུད་དེ་ལག་པ་གཉིས་ཀྱིས་བླང་བར་བྱ། །
རང་ གི་ དམ་ ཚིག་རྣམས་ལ་དྲན་ཤེས་མ་ ཉམས་པར། །རང་ གི་ ཀུན་ སྤྱོད་
བཅས་པ་རྣམས་ལ་བརྩོན་པ་ཡིས། །རྡོ་རྗེ་སྤུན་གྱི་ཀུན་སྤྱོད་བཅས་མཚམས་
ལས་འདས་རྣམས། །ཤིན་ཏུ་དགའ་བའི་བསམ་པས་ཕན་ཚུན་བཟློག་བྱ་སྟེ། །
སྤུན་རྣམས་གཅིག་གིས་གཅིག་ལ་ཆོས་ཀྱི་གྲོགས་བྱ་འོ། །ནད་པས་བླ་མའི་
བསྙེན་བཀུར་སྒྲུབ་པའི་བྱ་བ་རྣམས། །གུས་པས་སྒྲུབ་པར་འདོད་ཀྱང་ནད་
ཀྱིས་མ་ནུས་དང་། །བཅས་པ་རྐྱང་པའི་ཉེས་པ་འགའ་ཞིག་བཀག་པ་རྣམས། །
བླ་མས་རྗེས་སུ་མ་གནང་བར་ཡང་སྤྱད་བྱ་སྟེ། །དགེ་བའི་སེམས་དང་ལྡན་ན་
བཅས་པའི་སྡིག་མི་འགྱུར། །བླ་མ་བསྟེན་ཚུལ་བཤད་པའི་སྐབས་འདིར་དོན་
མང་པོ། །སྨྲ་བ་ཅི་དགོས་བསྟེན་ཚུལ་གནད་བསྡུས་གཟུང་བར་བྱ། །དེ་ནི་བླ་
མ་དགྱེས་བྱེད་གང་ཡིན་བསྒྲུབ་བྱ་ཞིང་། །མི་མཉེས་པ་ཡི་རྒྱུ་གང་ཡིན་པར་
ཤེས་བྱས་ནས། །སྤོང་བ་ལ་ནི་བརྩོན་པ་ཆེན་པོས་འབད་དེ་བྱ། །དངོས་གྲུབ་
ཐམས་ཅད་རྡོ་རྗེ་སློབ་དཔོན་མཉེས་བྱས་པའི། །རྗེས་སུ་འགྲོ་ལྡོག་བྱེད་པ་རྡོ་
-11-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྗེ་འཛིན་ཉིད་ཀྱིས། །གསུངས་པས་རང་གི་སྒོ་གསུམ་དངོས་པོ་ཐམས་ཅད་
ཀྱིས༑ ༑བླ་མ་རྡོ་རྗེ་སློབ་དཔོན་ཡོངས་སུ་མཉེས་པར་བྱ། །སངས་རྒྱས་ཆོས་
དང་དགེ་འདུན་གསུམ་ལ་སྐྱབས་སོང་སྟེ། །སྐྱབས་འགྲོ་ཐུན་མོང་མིན་པའི་
སྡོམ་པ་དང་ལྡན་ཞིང་།། སེམས་གཉིས་བསྐྱེད་པའི་བསམ་པ་དག་པའི་སློབ་
མ་ལ། །བླ་མས་རྗེས་སུ་འཇུག་པའི་བསྟེན་ཚུལ་བསྟན་པའི་གཞུང་། །ཚིག་
རྣམས་མི་བརྗེད་འདོན་ཞིང་དོན་རྣམས་ཤེས་བྱས་ཏེ། །དྲན་ཤེས་བསྟེན་ནས་
འཇུག་ལྡོག་ཚུལ་བཞིན་བྱ་ཕྱིར་སྦྱིན། །བླ་མ་བསྟེན་པའི་ཚུལ་རྣམས་བསླབས་
པའི་རྗེས་དེ་ནས།། སྣོད་མིན་ཡུལ་ལ་གསང་ཞིང་ཡིད་ནི་ངན་འགྲོ་དང་། །
སྲིད་པའི་སྡུག་བསྔལ་ཐེག་པ་དམན་ལས་སྐྱོབ་པ་ཡི། །དབང་བསྐུར་བྱིན་
ནས་དམ་པ་སངས་རྒྱས་ཀྱིས་གསུངས་པའི། །རྗོད་བྱེད་རྒྱུད་སྡེ་རྣམས་དང་
བརྗོད་བྱ་རིམ་གཉིས་སོགས། །དེ་དག་ཉན་དང་སྒྲུབ་པའི་སྣོད་རུང་དུ་བྱ་འོ། །
དབང་བསྐུར་དུས་སུ་ཐོབ་པའི་དམ་ཚིག་སྡོམ་པ་རྣམས། །ཉམས་པ་མེད་པར་
སྲུང་བ་ཤིན་ཏུ་གལ་ཆེ་བས། །རྩ་ལྟུང་བཅུ་བཞིའི་ཚིག་རྣམས་ངག་ཏུ་བཀླག་
པ་དང་། །ལྟུང་བའི་ངོ་བོ་ཡིད་ལ་འཛིན་པ་ཉིད་དུ་བྱ། །བླ་ན་མེད་པའི་ཐེག་པ་
མཆོག་ལ་སློབ་འདོད་པས། །ལྟུང་བས་མ་གོས་པ་ལ་ཆེས་ཆེར་འབད་པར་བྱ།།
བླ་མའི་རྗེས་སུ་མཐུན་པར་འཇུག་པའི་སློབ་མ་ལ། །འཕྲལ་དང་ཡུན་དུ་ཕན་
པ་མ་ལུས་སྐྱེད་བྱེད་ཅིང་། །མ་བཤད་ལོག་བཤད་ཧ་ཅང་བཤད་པའི་སྐྱོན་
མེད་པའི། །ལྔ་བཅུ་པ་འདི་དཔག་ཏུ་མེད་པའི་སེམས་ཅན་རྣམས། །དཔག་ཏུ་
མེད་པའི་བྱང་ཆུབ་ཐོབ་པའི་ཕྱིར་བྱས་པའི། །དགེ་བའི་རྩ་བ་དཔག་མེད་བྷ་
- 12 -



བླ་མ་ལྔ་བཅུ་པའི་རྣམ་བཤད།
བི་ལྷ་བདག་གིས། །གང་ཞིག་བསགས་པ་དེས་ནི་འགྲོ་བ་མ་ལུས་པ། །མྱུར་
དུ་རྒྱལ་བའི་གོ་འཕང་དམ་པ་ཐོབ་གྱུར་ཅིག །འདི་ལྟར་འབད་ལས་བྱུང་བའི་
རབ་འབྱམས་དགེ་བའི་ཚོགས། །གང་དེས་ཕན་དང་བདེ་བའི་ཞིང་གི་མཆོག་
གྱུར་པའི། །བཤེས་གཉེན་རྣམས་ལ་ལོག་པར་སྒྲུབ་པའི་སྡིག་པའི་ལས། །
བདག་དང་བདག་འདྲའི་སྐྱེ་བོ་འདི་ཡིས་གང་བསགས་པ། །མ་ལུས་མྱུར་དུ་
བྱང་ནས་ཐེག་མཆོག་དགེ་བའི་བཤེས། །འབྲལ་བ་མེད་པར་མཉེས་པ་ཀུན་
གྱིས་མཉེས་བྱས་ནས། །བཀའ་བཞིན་བསྒྲུབས་ལས་སྐད་ཅིག་ཙམ་ཡང་མི་
འདའ་བར། །རིམ་ལྔའི་ལམ་གྱི་བགྲོད་པ་མྱུར་དུ་མཐར་ཕྱིན་ཤོག །ཅེས་བླ་མ་ལྔ་
བཅུ་པའི་ཚིག་དོན་རྣམས་ཉུང་ངུའི་ཚིག་གིས་གོ་བདེ་བར་བརྗོད་པ་འདི་ནི་དགེ་བའི་བཤེས་གཉེན་ཆེན་པོ་བཀའ་པོད་ལྔ་ལ་
མཁས་པར་སྦྱངས་ཤིང་། ཁྱད་པར་གཏན་ཚིགས་རིགས་པའི་ཚུལ་སྨྲ་བ་ལ་སྤོབས་པ་དགེ་བ་ཅན་བྱམས་པ་སྐལ་ལྡན་ནས་
རྟེན་བཅས་ནན་ཆེར་བསྐུལ་བའི་དོན་དུ་ཆབ་དགོན་མཁན་པོ་སྤྲུལ་མིང་པ་བྱམས་པ་ཆོས་གྲགས་ཀྱིས་བགྱིས་པའོ།།
བཀྲ་ཤིས།།
- 13 -



ਤ,
ਸਬਰ
ਕਰਨਾ ਏ
,
ਕ
ਮ
2
Last



༄༅། །བསླབ་བྱ་ཉིས་བརྒྱ་ལྔ་བཅུ་པ། རྩ་ལྟུང་སྦོམ་པོའི་རྩ་ཚིག་གི་་
དོན་རྣམ་པར་བཤད་པ། སྡོམ་པ་ཉི་ཤུ་པ་བཅས་
བཞུགས་སོ།།
བསླབ་བྱ་ཉིས་བརྒྱ་ལྔ་བཅུ་པ།
༄༅། །ན་མོ་གུ་རུ་མཉྫགྷོ་ཥཱ་ཡ། །
གང་ལ་རིན་ཆེན་བྱང་ཆུབ་སེམས།།
མངའ་བ་རྣམས་ལ་ཕྱག་འཚལ་ནས།།
རྒྱལ་བའི་སྲས་ཀྱི་བསླབ་པའི་གནས།།
བརྗེད་པ་མེད་པར་བཟུང་ཕྱིར་བྲི།།
རྒྱལ་བའི་སྲས་ཀྱི་བསླབ་བྱ་ཀུན། །ཉེས་སྤྱོད་སྡོམ་དང་དགེ་ཆོས་སྡུད། །
སེམས་ཅན་དོན་བྱེད་ཚུལ་ཁྲིམས་ཏེ། །གསུམ་གྱི་ཁོངས་སུ་འདུ་བར་གསུངས།།
དང་པོ་སོ་ཐར་བྱང་སེམས་ཀྱི། །སྡོམ་པའི་སྤང་བྱ་སྤོང་བ་དང་། །གཉིས་པ་
ཕྱིན་དྲུག་ལ་སྤྱོད་པ། །གསུམ་པ་དོན་བྱ་བཅུ་གཅིག་གོ །རྒྱལ་སྲས་རྣམས་ཀྱི་
བྱ་བ་གཉིས། །རང་རྒྱུད་སྨིན་པར་བྱེད་པ་དང་། །གཞན་རྒྱུད་སྨིན་པར་བྱེད་
པའོ༑ ༑འདི་ནི་ཚུལ་ཁྲིམས་རྣམ་གསུམ་ལས། །དང་པོ་གཉིས་པ་དང་པོ་དང་། །
གསུམ་པ་ཉིད་ནི་གཉིས་པ་འོ།།
- 15 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སངས་རྒྱས་སྲས་དང་བཅས་པ་ལ།།
གུས་པས་ཕྱག་འཚལ་ཅི་ནུས་མཆོད།།
ཕྱོགས་བཅུའི་རྒྱལ་བ་སྲས་བཅས་ལ། །སྒོ་གསུམ་གུས་པས་ཕྱག་འཚལ་
ཞིང་། །མཆོད་པ་ལ་སོགས་བསགས་སྦྱང་གི །གནས་བསྡུས་ཡན་ལག་བདུན་
པ་བྱ།།
ཕྱོགས་དུས་ཀུན་ན་བཞུགས་པ་ཡི།། །
བྱང་ཆུབ་སེམས་དཔའ་རྣམས་ཀྱི་ཁྲིམས།།
བསོད་ནམས་ཀུན་གྱི་གཏེར་གྱུར་གང་།།
དེ་ནི་བསམ་པ་དམ་པ་ཡིས།།
བླ་མ་སྡོམ་ལ་གནས་ཤིང་མཁས།།
ནུས་དང་ལྡན་ལས་བླང་བར་བྱ།། །
ཡོན་ཏན་དཔག་མེད་འབྱུང་ བའི་ གཏེར། །རྒྱལ་ སྲས་ ཀུན་ གྱིས་སྲུང་
མཛད་པའི། །རྣམ་གསུམ་ཁྲིམས་ཀྱི་སྡོམ་པ་ནི། །འཚོ་ཕྱིར་དམན་པའི་བསམ་
མིན་པར། །འགྲོ་བ་མ་ལུས་བསྒྲལ་བའི་ཕྱིར། །མྱ་ངན་འདས་ལ་རབ་ཞུགས་
པའི༑ ༑དམ་པའི་སེམས་ཀྱིས་ཀུན་བསླངས་ནས། །ལྡོག་པ་མེད་པར་བཟུང་
བར་བྱ། །ཡུལ་ནི་སྨོན་འཇུག་སྡོམ་ལ་གནས། །གདམ་ངག་སྤྱི་དང་ཁྱད་པར་
དུ༑ ༑འབོགས་ཆོས་ལ་མཁས་ནུས་ལྡན་པའི། །བླ་མ་བཟང་ལས་བླང་བར་བྱ། །
ཡུལ་དུས་དབང་གིས་མ་འབྱོར་ན། །ཐོག་མར་རྒྱལ་བའི་རྟེན་གྱི་དྲུང་། །ཆོ་ག་
བཞིན་དུ་བླང་བྱ་སྟེ། །ཐེག་པ་ཆེན་པོའི་གསོ་སྦྱོང་བཞིན།།



བསླབ་བྱ་ཉིས་བརྒྱ་ལྔ་བཅུ་པ།
དེའི་ཚེ་དེ་ལ་དགེ་བའི་ཕྱིར།།
རྒྱལ་བ་སྲས་དང་བཅས་རྣམས་ཀྱིས།།
དགེ་བའི་ཐུགས་ཀྱིས་རྟག་པར་ཡང་།།
བུ་སྡུག་འདྲ་བར་དགོངས་པར་འགྱུར།།
སེམས་དེ་བསྐྱེད་ཚེ་དགེ་བ་དེ། །བརྟན་ཅིང་འཕེལ་ཕྱིར་བྱིན་རློབ་ཅིང་།།
རྒྱལ་བའི་བུ་དང་བྱང་སེམས་ཀྱི། །སྤུན་དང་འདྲ་བར་དགོངས་པར་འགྱུར།།
གཞན་རྣམས་དང་ནི་བདག་ལའང་རུང་། །
སྡུག་བསྔལ་ཡིན་ཡང་གང་ཕན་དང་།། ་
ཕན་དང་བདེ་བ་རྣམས་བྱ་སྟེ།།
བདེ་ཡང་མི་ཕན་མི་བྱའོ།།
རང་གཞན་གང་ཡིན་འཕྲལ་སྡུག་ཀྱང་། །ཕུགས་སུ་ཕན་ན་བླང་བྱ་ཞིང༌།།
འཕྲལ་ཕུགས་བདེ་ཞིང་ཕན་ན་བླང་། །འཕྲལ་བདེ་ཕུགས་སུ་མི་ཕན་དང་།།
འཕྲལ་ཕུགས་གཉིས་ཀར་མི་བདེ་ཞིང་། །མི་ཕན་པ་གཉིས་སྤང་བར་བྱ།།
ཉོན་མོངས་དྲག་ལས་བྱུང་བ་ཡི།།
སྡོམ་པ་ཞིག་པར་གང་གྱུར་པ།།
དེ་ཡི་ཉེས་པ་བཞི་པོ་ནི།།
ཕམ་པ་འདྲ་བར་དགོངས་པ་ཡིན།།
ཉོན་མོངས་དྲག་པོ་ཀུན་དཀྲིས་བཞི། །རྫོགས་པའི་རྩ་ལྟུང་བྱུང་བ་ན།།
སྡོམ་པ་བཏང་བས་ཕམ་པ་དང་། །འདྲ་བར་ཐུབ་པའི་དགོངས་པ་ཡིན།།
-17-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྙེད་དང་བཀུར་སྟིར་ཆགས་པ་ཡིས།།
བདག་བསྟོད་གཞན་ལ་སྨོད་པ་དང་།།
རྙེད་དང་བཀུར་ སྟེར་ ཆགས་སེམས་ ཀྱིས། །རང་ ཡོན་ གཞན་སྐྱོན་མེད་
བཞིན་དུ། །འདུ་ཤེས་བསྒྱུར་ཏེ་བདག་བསྟོད་དང་། །གཞན་སྨོད་རྫུན་སྨྲ་དང་་་་
པོ་ལོ། ལ་
སྡུག་བསྔལ་མགོན་མེད་གྱུར་པ་ལ།། དེ་
སེར་སྣས་ཆོས་ནོར་མི་སྟེར་དང་།།
སྡུག་བསྔལ་བ་དང་མགོན་མེད་པར། །བསམ་པ་ཐག་པས་སློང་བ་ལ།།
རང་གི་ཆོས་ནོར་སྟེར་འོས་ཀྱང་། །སེར་སྣས་མི་སྟེར་གཉིས་པ་འོ།།
གཞན་གྱིས་བཤགས་ཀྱང་མི་ཉན་པར།། །
ཁྲོས་ནས་གཞན་ལ་འཚོག་པ་དང་།།
རང་ལ་སྔར་གནོད་བྱས་གཞན་གྱིས། །ཞེ་ནས་བཤགས་པ་བྱེད་པ་ན།།
འཁོན་དུ་འཛིན་པས་ཁྲོ་མི་གཏོང་། །རྡེག་སོགས་བྱེད་པ་གསུམ་པ་འོ།།
ཐེག་པ་ཆེན་པོ་སྤོང་བྱེད་ཅིང་།།
དམ་ཆོས་འདྲར་སྣང་སྟོན་པ་འོ།།
ཟབ་རྒྱས་གཉིས་སྟོན་རྒྱལ་བའི་བཀའ། །རྒྱལ་བའི་གསུང་མིན་ཞེས་
སྤངས་ནས། །ནག་ཆོས་སྒྲུང་དཔེ་ལྟ་བུ་ལ། །རང་དགའ་གཞན་སྟོན་བཞི་
པ་འོ།།
-18-



1:|:
: བསླབ་བྱ་ཉིས་བརྒྱ་ལྔ་བཅུ་པ། ར
མ
་ ས་ལ་
ཐུབ་བསླབ་བཏུས་ལས་གསུངས་པའི་རྩ་ལྟུང་བཤད་པ།།
དེ་ ལ་དང་
འདི་ནས་བསླབ་བཏུས་ལས་གསུངས་པའི། །རྩ་བའི་ལྟུང་བ་བཤད་པར་བྱ།།
དཀོན་མཆོག་གསུམ་གྱི་དཀོར་འཕྲོག་པ།།
ཕས་ཕམ་པ་ཡི་ལྟུང་བར་འདོད།།་
མཆོག་གསུམ་གང་རུང་ལ་བསྔོས་རྫས། །རང་ལ་མི་དབང་ཤེས་བཞིན་
དུ༑ ༑རང་ཆེད་རང་ངམ་གཞན་བཅོལ་བས། །སྐུ་འཕྲོག་ཐོབ་ན་ལྔ་པ་འོ།།
དམ་པའི་ཆོས་ནི་སྤོང་བྱེད་པ།།
གཉིས་པར་ཐུབ་པས་གསུངས་པ་ཡིན།། །
སངས་རྒྱས་ཀྱིས་གསུངས་ཐེག་གསུམ་གྱི། །སྡེ་སྣོད་གསུམ་པོ་གང་རུང་
ལ༑ ༑འདི་ནི་རྒྱལ་བའི་གསུང་མིན་ཞེས། །སྐུར་པ་བཏབ་པ་དྲུག་པ་འོ།།
ཚུལ་ཁྲིམས་འཆལ་བའི་དགེ་སློང་ལའང་།།
ངུར་སྨྲིག་འཕྲོག་དང་རྡེག་པ་དང་།། ་་་་་
: | ས་ལ་ བཙོན་རར་འཇུག་པར་བྱེད་པ་དང་།།
རབ་ཏུ་བྱུང་ལས་འབེབས་པ་དང་།། །
སྲོག་བྲལ་བྱེད་པ་གསུམ་པ་ཡིན། །རབ་བྱུང་རྟགས་ཙམ་འཛིན་ཡན་
ཆད༑ ༑སྡོམ་ལྡན་གསུམ་མན་འཕགས་མིན་ལ། །གནོད་པའི་ སེམས་ ཀྱིས་
རྡེག་བཙོན་འཇུག །ངུར་སྨྲིག་འཕྲོག་པ་བདུན་པ་འོ།། དེ་
-19-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཚམས་མེད་ལྔ་པོ་བྱེད་པ་དང༌།།
ཕ་ མ་ དང་ ནི་ དགྲ་ བཅོམ་ བསད། །དགེ་ འདུན་ དབྱེ ན་ བྱས་ བདེར་
གཤེགས་ ལ། །ངན་ པའི་ སེམས་ ཀྱིས་ ཁྲག་ འབྱིན་ པ། །གང་ རུང་ བྱས་ པ་
བརྒྱད་པ་འོ།།
ལོག་པར་ལྟ་བ་འཛིན་པ་དང་།།
ལས་འབྲས་སྐྱེ་བ་སྔ་ཕྱི་སོགས། །མེད་པར་འཛིན་འདི་སྐྱེས་ཙམ་གྱིས། །
རྩ་ལྟུང་འགྱུར་ཞིང་དགེ་རྩ་བཅད། །ཤིན་ཏུ་ཐ་ཆད་དགུ་པ་འོ།།
གྲོང་ལ་སོགས་པ་འཇིག་པ་ལ།།
རྩ་བའི་ལྟུང་བར་རྒྱལ་བས་གསུངས།།
མི་དང་ནོར་དང་ལོངས་སྤྱོད་ལ། །འཚེ་བ་ཙམ་མིན་ངན་སེམས་ཀྱིས།།
གྲོང་དང་གྲོང་ཁྱེར་ལྗོངས་ཡུལ་འཁོར། །གང་རུང་འཇིག་བྱས་བཅུ་པ་འོ།།
བློ་སྦྱང་མ་བྱས་སེམས་ཅན་ལ།། །
སྟོང་པ་ཉིད་ནི་བརྗོད་པ་དང་།།
སྟོང་ཉིད་སྟོན་པའི་སྣོད་མིན་ཞིང་། །སེམས་བསྐྱེད་ལྡན་ལ་ཟབ་མོའི་
ཆོས༑ ༑བསྟན་པས་སེམས་བསྐྱེད་ལས་ལོག་སྟེ། །དམན་པར་སེམས་
བསྐྱེད་བཅུ་གཅིག་པ།།
སངས་རྒྱས་ཉིད་ལ་ཞུགས་པ་དང་།།
རྫོགས་པའི་བྱང་ཆུབ་བཟློག་པ་དང་།། །
སེམས་ བསྐྱེད་ པ་ ལ་ ཕྱིན་དྲུག་ ནི། །བྱ་ དཀའ་ དམན་ པར་ སེམས་
-20-



བསླབ་བྱ་ཉིས་བརྒྱ་ལྔ་བཅུ་པ།
བསྐྱེད་ན།།
སྲིད་ལས་གྲོལ་འགྱུར་ཞེས་སྨྲས་པས། །སེམས་བསྐྱེད་ལས་ལོག་བཅུ་
གཉིས་པ།།
པ་སོ་སོར་ཐར་པ་ཡོངས་སྤངས་ཏེ།། ་་་་་
ཐེག་པ་ཆེ་ལ་སྦྱོར་བ་དང༌། །
སོ་སོར་ཐར་པའི་ཚུལ་གནས་ལ། །སོ་ཐར་དག་པས་ཅི་ཞིག་བྱ། །ཐེག་
པ་ཆེ་ལ་ཞུགས་ཤིག་ཅེས། །སྨྲས་པས་དོར་ན་བཅུ་གསུམ་པ།། །
སློབ་པའི་ཐེག་པས་ཆགས་ལ་སོགས།།
སྤོང་བར་འགྱུར་བ་མིན་ཞེས་འཛིན།།
ཕ་རོལ་དག་ཀྱང་འཛིན་འཇུག་དང་།།
ཉན་ཐོས་རང་རྒྱལ་ཐེག་པ་ལ། །ཇི་ཙམ་བསླབས་ཀྱང་འདོད་ཆགས་
སོགས༑ ༑ཉོན་མོངས་མ་ལུས་སྤོང་མི་ནུས། །སྙམ་དུ་འཛིན་ན་བཅུ་བཞི་པ། །
འཛིན་འཇུག་གཞན་གྱིས་དེ་འཛིན་ན། །སྡོམ་དང་ལྡན་ན་ཕ་རོལ་ལ། །རྩ་
ལྟུང་འགྱུར་ཞེས་སྟོན་པ་སྟེ། །རང་ལ་རྩ་ལྟུང་འགྱུར་བ་མིན།།
རང་གི་ཡོན་ཏན་བརྗོད་པ་དང༌།།
རྙེད་པ་དང་ནི་བཀུར་སྟི་དང༌།།
ཚིགས་བཅད་རྒྱུ་ཡིས་གཞན་སྨོད་དང༌།།
བདག་ལ་བསྟོད་ཅིང་གཞན་སྨོད་པའི། །རྩ་ལྟུང་འདི་ནི་བྱང་ས་ལས།།
གསུངས་པའི་རྩ་ལྟུང་དང་པོའི་ནང་། །འདུ་བས་ལོགས་སུ་མི་བགྲང་གསུངས།།



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲོགས་ཀྱི་གསུང་འབུམ་པོད་གཉིས་པ།
བདག་ནི་ཟབ་མོ་བཟོད་པའོ་ཞེས།། །
ལོག་པ་ཉིད་ནི་སྨྲ་བ་དང་།། ང མ་
རང་གི་ཟབ་དོན་མངོན་སུམ་དུ། །མ་རྟོགས་བཞིན་དུ་གཞན་ལ་བྱིན། །
ཟབ་དོན་མངོན་གྱུར་བདག་འདྲར་འགྱུར། །ཞེས་སྨྲས་དོན་གོ་བཅོ་ལྔ་པ། །
དགེ་སྦྱོང་ཆད་པས་གཅོད་འཇུག་དང་།། །
དཀོན་མཆོག་གསུམ་གྱི་སྦྱིན་བྱེད་དང་། །
སྦྱིན་པ་ལེན་པར་བྱེད་པ་དང་། །
རྒྱལ་བློན་སོགས་ཀྱིས་དཀོན་མཆོག་དཀོར། །ཡང་ན་དགེ་འདུན་དགེ་
སློང་ལ། །ཆད་པ་བཅད་པའི་རྫས་ཕུལ་ཚེ། །བླངས་ཏེ་ཐོབ་ན་བཅུ་དྲུག་པ།།
བ་ལ་ཞི་གནས་འདོར་བར་བྱེད་པ་དང་།།
ཡང་དག་འཇོག་གི་ལོངས་སྤྱོད་རྣམས།།
ཁ་སྟོན་བྱེད་ལ་སྦྱིན་པ་རྣམས།། དེ་
ཡང་དག་འཇོག་གི་བསམ་གཏན་པ། །འཕགས་པ་མིན་ལ་སྡང་སེམས་
ཀྱིས༑ ༑དེ་ཡི་ལོངས་སྤྱོད་རྣམས་ཕྲོགས་ནས། །ཁ་སྟོན་པར་བྱིན་བཅུ་བདུན་པ།། །
བྱང་ཆུབ་སེམས་ནི་ཡོངས་འདོར་དང་།།
ཆགས་དང་སེར་སྣ་མི་བཟོད་པས།།
སློང་ལ་སྦྱིན་པར་མི་བྱེད་དང་།།
བསྒྲིམས་ཏེ་དགའ་བར་བྱེད་པ་ན།།
སེམས་ཅན་ལ་ནི་མི་བཟོད་དང་།།



དང་
བ
སླབ་བྱ་ཉིས་བརྒྱ་ལྔ་བཅུ་པ།
ས་ལ་ནས་ ཁྲོས་པས་སེམས་ཅན་རྡེག་པ་དང༌།། :
ཉོན་མོངས་པ་དང་གཞན་མཐུན་པས།།
ཆོས་ལྟར་བཅོས་པ་བརྗོད་པ་འོ།།
ཀུན་རྫོབ་བྱང་ཆུབ་སེམས་དོར་བས། །སྐད་ཅིག་གཉིས་པར་སྡོམ་པ་
གཏོང་༑ ༑དང་པོར་ཀུན་དཀྲིས་ཚང་བ་ལ། །མི་བལྟོས་རྩ་ལྟུང་བཅོ་བརྒྱད་པ།།
ཆགས་དང་སེར་སྣ་ཞེས་སོགས་ཀྱིས། །བསྟན་པའི་རྩ་ལྟུང་བཞི་པོ་ནི། །
བྱང་སར་གསུངས་པའི་རྩ་ལྟུང་དང༌། །ཁྱད་པར་མེད་པས་མ་སྤྲོས་སོ།།
དེ་དག་རྩ་བའི་ལྟུང་བ་སྟེ། །
སེ མས་ཅན་དམྱལ་བ་ཆེན་པོའི་རྒྱུ།། ས་
རྨི་ལམ་འཕགས་པ་ནམ་སྙིང་པོའི།། ས་བདག་
མདུན་དུ་འདུག་སྟེ་བཤགས་པར་བྱ།། : 1
1:|: རྩ་བའི་ལྟུང་བ་བྱུང་གྱུར་ན། །ཚེ་འདིར་རབ་དགའ་ཐོབ་མི་སྲིད། །
གཞན་ཡང་དགེ་བ་འཇོམས་པར་བྱེད། །ཕྱི་མར་ཚ་གྲང་དམྱར་བར་འགྲོ། ། །
གནས་ ཁང་ བྱི་ དོར་ དྲི་ བཟང་ བྱུགས། །རྟེན་ གསུམ་ བཀྲམ་ ལ་ མཆོད་ པ་
བཤམས༑ ༑སྐྱ་རེངས་དང་པོ་ཤར་མ་ཐག །རང་ཉིད་ལངས་ཏེ་ཁྲུས་བྱས་ལ།།
སྐྱབས་འགྲོ་སེམས་བསྐྱེད་སྔོན་འགྲོ་བས། །ནམ་མཁའི་སྙིང་པོའི་ཚོགས་ཞིང་
བསམ༑ ༑ཡན་ལག་བདུན་པ་མཎྜལ་བཅས། །ཕུལཏེ་སྐྱ་རེངསལ་ཁ་བལྟས། །
སྐྱ་རེངས་ ནམ་ མཁའི་ སྙིང་ པོར་ མོས། །སྐྱ་རེངས་ ཞེས་ བརྗོད་ གསོལ་ བ་
བཏབ༑ ༑དེ་ནས་བཤགས་ པའི་ འདུན་ པས་ ཉལ། །བཤགས་ པའི་ རྨི་ ལམ་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཡང་དང་ཡང་། །བྱུང་ཚེ་རྩ་བའི་ལྟུང་བ་དག །དེ་ནས་སྡོམ་པ་བཟུང་བར་བྱ།།
སྡོམ་པ་སླར་ཡང་བླང་བར་བྱ།།
ཟག་པ་འབྲིང་ནི་གསུམ་ལ་བཤགས།། །།
གཅིག་གི་མདུན་དུ་ལྷག་མ་རྣམས།། ་
ཉོན་མོངས་མི་མོངས་བདག་སེམས་བཞིན།།
ཀུན་དཀྲིས་ཆེན་པོ་བཞི་ཚང་བའི། །རྩ་ལྟུང་བྱུང་ན་སྡོམ་པའི་རྒྱུན། །
གཅོད་པས་སླར་ཡང་གང་ཟག་གམ། །རྟེན་གྱི་དྲུང་ནས་བླང་བར་བྱ། །སླར་
ཡང་སྤྱོད་འདོད་མ་ལོག་དང་། །ངོ་ཚ་ཁྲེལ་ཡོད་ཅུང་ཟད་མེད། །དགའ་ཞིང་
དངོས་གཞིར་མགུ་བཞིན་སྤྱོད། །ཉེས་དམིགས་མི་བལྟ་ཀུན་དཀྲིས་བཞི། །
བཞི་པ་ཉེས་པ་ལྕི་ཤོས་ཏེ། །དེ་མ་ཚང་ན་གཞན་གསུམ་ག །ཚང་ཡང་ཟག་པ་
ཆུང་ངུ་དང་། །དེ་ཚང་གཞན་གསུམ་མ་ཚང་ ཡང་། །ཟག་པ་འབྲིང་དུ་ཤེས་
པར་ བྱ། །ཟག་ འབྲིང་ དགེ་ སློང་ བྱང་ སེམས་ དང་། །མ་འབྱོར་སོ་ཐར་སྡོམ་
ལྡན་པའི། །བྱང་སེམས་གསུམ་ཡན་དྲུང་དུ་བཤགས། །བྱང་སེམས་མ་རྙེད་
དགེ་སློང་དགོས། །གལ་ཏེ་འཆགས་པོ་རབ་བྱུང་ན། །བཤགས་ཡུལ་རབ་བྱུང་
ཡོད་བཞིན་དུ། །ཁྱིམ་པའི་དྲུང་དུ་མི་རུང་ངོ་། །ཟག་ཆུང་གང་ཟག་གཅིག་
མདུན་བཤགས། །ཉེས་བྱས་འགྱོད་སྡོམ་དྲག་པོས་འདག །གལ་ཏེ་བཤགས་
ཡུལ་མ་རྙེད་ན། །ཟག་པ་ཆུང་འབྲིང་ལྟུང་བ་རྣམས། །འགྱོད་སྡོམ་ཙམ་བྱས་
འདག་པ་དང་། །འབྱོར་ན་ཉེས་བྱས་གཅིག་མདུན་བཤགས། །བྱང་ས་ལས་
=24-



བསླབ་བྱ་ཉིས་བརྒྱ་ལྔ་བཅུ་པ།
གསུངས་དང་པོ་བཞི། །སྡོམ་པ་ཉི་ཤུ་པ་ལས་གསུངས། །ལྔ་པ་ནས་བཟུང་
བཅུ་བདུན་བར། །རྩ་བའི་ལྟུང་བ་བཅུ་གསུམ་སྟེང་། །དང་པོ་དང་བཅས་བཅུ་
བཞི་ནི། །ནམ་མཁའི་སྙིང་པོའི་མདོ་ལས་གསུངས། །བྱང་ཆུབ་སེམས་འདོར་
བཅོ་བརྒྱད་པ། །ཐབས་ ལ་ མཁས་ པའི་ མདོ་ ལས་ གསུངས། །མདོ་ གཉིས་
ལས་ གསུངས་བཅོ་ལྔ་དང༌། །བྱང་ས་ལས་ གསུངས་བཞི་དང་བཅས། །རྩ་
བའི་ལྟུང་བ་བཅོ་བརྒྱད་ནི། །བསླབ་པ་ཀུན་ལས་བཏུས་ལས་གསུངས།།
་ དཀོན་མཆོག་གསུམ་ལ་གསུམ་མི་མཆོད།།
ཐེག་ཆེན་མཆོག་གསུམ་གང་རུང་ལ། །ཕྱག་དང་ཚིག་བཞིའི་བསྟོད་ཙམ་
དང་༑ ༑དད་གུས་ལྷང་ཙམ་མི་བྱེད་པར། །ཞག་འདས་ཉེས་བྱས་དང་པོ་འོ།།
འདོད་པའི་སེམས་ཀྱི་རྗེས་སུ་འཇུག། །
འདོད་པ་ཆེ་དང་ཆོག་མི་ཤེས། །རྙེད་བཀུར་ལ་ཆགས་གང་ཡང་རུང་།།
བྱུང་ཚེ་གཉེན་པོས་མི་བཟློག་པར། །དང་དུ་ལེན་པ་གཉིས་པ་འོ།།
རྒན་པ་རྣམས་ལ་གུས་མི་བྱེད།། །
བྱང་སེམས་རྒན་ཞིང་ཡོན་ཏན་ལྡན། །ཆོས་མཐུན་བཀུར་སྟི་འོས་པ་ལ།།
ལངས་ཤིང་མལ་སྟན་སྟོབ་པ་སོགས། །མི་བྱེད་པ་ནི་གསུམ་པ་འོ།།
དྲིས་པ་ལ་ནི་ལན་མི་འདེབས། །
གཞན་གྱིས་དགའ་བར་བྱ་བའི་ཕྱིར། །རང་ལ་ནད་འདྲི་ལ་སོགས་པ།།
དྲང་པོའི་ཚིག་གིས་འདྲི་བ་ལ། །ལན་མི་འདེབས་པ་བཞི་པ་འོ། །མ་གོ་མང་
པོའི་སེམ་བསྲུང་དང་། །ཁྲིམས་བསྲུང་བ་ལ་ཉེས་པ་མེད།།



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མགྲོན་བོས་བདག་གིར་མི་བྱེད་ཅིང་།།
གཞན་གྱིས་རང་ཉིད་ཟས་སྐོམ་དང་། །གོས་ལ་སོགས་པའི་ཡོ་བྱད་ལ།།
བསམ་པ་ཐག་པས་མགྲོན་བོས་པ། །བདག་གིར་མི་བྱེད་ལྔ་པ་འོ། །གཞན་
ལ་ཁས་བླངས་ཟིན་པ་དང༌། །བགྲོད་མི་ནུས་དང་འཇིགས་ཉེན་ཡོད། །མཐོ་
འཚམས་གཞན་གདུལ་དགེ་བའི་ཆོས། །ཉམས་པར་དོགས་ལ་ཉེས་པ་མེད།།
1:|: : གསེར་ལ་སོགས་པ་ལེན་མི་བྱེད།། ཁ་
གཞན་གྱིས་བསམ་པ་ཐག་པ་ནས། །གསེར་དངུལ་ལ་སོགས་ནོར་སྣ་
ཚོགས༑ ༑ནན་གྱིས་བསྟབས་པ་མི་ལེན་ཅིང་། །སྤོང་ན་ཉེས་བྱས་དྲུག་པ་འོ།།
རང་སེམས་ཆགས་པར་འགྱུར་བ་དང༌། །སྟེར་པོ་དབུལ་པོར་གྱུར་པ་དང་།།
ནོར་བར་དོགས་དང་དགེ་འདུན་སོགས། །གཞན་ལ་བསྔོས་པར་དོགས་པ་
དང་༑ ༑ཆད་པས་བཅད་དང་འཕྲོག་དོགསནས། །མི་ལེན་པ་ལ་ཉེས་པ་མེད། །
ཆོས་འདོད་པ་ལ་སྦྱིན་མི་བྱེད།། ་ ་
ཕ་རོལ་བསམ་པ་ཐག་པ་ནས། །གདམ་ངག་འདོད་དེ་གུས་པ་དང༌། །ཞེ་
ས་བཅས་ཏེ་འོངས་པ་ལ། །ཆོས་མི་སྦྱིན་པ་བདུན་པ་འོ། །མི་ཤེས་སྣོད་མིན་
མ་གུས་དང་། །ཞེ་ས་མེད་དང་ སྤྱོད་ལམ་ངན། །སྣོད་མིན་ གཞན་ ལ་ གྱུར་
དོགས་ནས། །མ་སྦྱིན་པ་ལ་ཉེས་པ་མེད། །འདི་ཡན་བདུན་ནི་སྦྱིན་པ་ཡི། །
མི་མཐུན་ཕྱོགས་སུ་ཤེས་པར་བྱ།།
ཚུལ་ཁྲིམས་འཆལ་རྣམས་ཡལ་བར་འདོར།།
མཚམས་མེད་བྱས་པའི་མ་རུང་ དང༌། །རྩ་ལྟུང་བྱུང་བའི་ཚུལ་ཁྲིམས་
-26-



བསླབ་བྱ་ཉིས་བརྒྱ་ལྔ་བཅུ་པ།
འཆལ༑ ༑ལྷག་པར་བརྩེ་ཡུལ་ཁྱད་གསོད་དང་། །ཡལ་བར་འདོར་བ་བརྒྱད་
པ་འོ། །མང་པོའི་སེམས་བསྲུང་དགེ་འདུན་གྱི། །ཁྲིམས་བསྲུང་བ་ལ་ཉེས་པ་
མེད།། ལུས་ མ་ ༡ །
ཕ་རོལ་དད་ཕྱིར་སློབ་མི་བྱེད།། །
ཁྱིམ་སོགས་དད་ཕྱིར་བྱང་སེམས་དང༌། །སོ་ཐར་གཉིས་ཀའི་ཐུན་མོང་
བའི༑ ༑བཅས་རྐྱང་ཆང་འཐུང་སྤོང་སོགས་ལ། །མི་སློབ་པ་ནི་དགུ་པ་འོ།། །
སེམས་ཅན་དོན་ལ་བྱ་བ་ཆུང་། །
རང་ཉིད་འཕེལ་ཕྱིར་གོས་འཆང་སོགས། །སོ་སོར་ཐར་པའི་ཐུན་མོང་
མིན༑ ༑བཅས་རྐྱང་རྣམས་ལ་ཉན་ཐོས་ལྟར། །སློབ་པ་ཉེས་བྱས་བཅུ་པ་འོ།།
འདི་ལྟར་བཅས་རྐྱང་ལ་གཉིས་ལས། །གཞན་གྱི་སེམས་བསྲུང་ཕྱིར་བཅས་
པ༑ ༑ཆང་ འཐུང་ སྤོང་ སོགས་ ཐུན་ མོང་ བ། །དོན་དང་བྱ་ཉུང་ཕྱིར་བཅས་པ།།
གོས་འཆང་ལ་སོགས་ཐུན་མོང་མིན། །རིམ་བཞིན་བྱང་སེམས་རབ་བྱུང་བས། །གཞན་
ལས་ལྷག་པར་བསླབ་དགོས་དང༌། །སློབ་མི་དགོས་པ་ཤེས་པར་བྱ།།
སྙིང་བརྩེར་བཅས་ན་མི་དགེ་མེད།།
བྱང་སེམས་གོམས་པས་གཞན་དོན་དུ། །གསོད་སོགས་ཉེས་པ་བདུན་
སྤྱོད་ན། །བསོད་ནམས་མང་པོ་འཕེལ་བའི་ ཕྱིར། །དེར་མ་ཞུགས་པ་བཅུ་
གཅིག་པ།། །
འཚོ་བ་ལོག་པ་དང་དུ་ལེན།།
ལོག་འཚོ་ལྔ་པོ་གང་ཡང་རུང་། །བྱུང་ཚེ་ ངོ་ཚ་ཤེས་པ་དང་།། འཛེམས་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་བསམ་པས་མི་སེལ་བར། །དང་དུ་ལེན་པ་བཅུ་གཉིས་པ།། ཚུལ་འཆོས་
རྙེད་བཀུར་ཕྱིར་དབང་སྡོམ། །ཁ་གསག་དེ་ཕྱིར་ཚིག་འཇམ་སྨྲ།། གཞོག་སློང་
གཞན་གྱི་རྫས་ལ་བསྔགས། །ཐོབ་འཇལ་མངོན་སུམ་གཞན་ལ་སྨོད། །རྙེད་
པས་རྙེད་པ་སྔར་ཐོབ་པའི། །རྫས་ལ་བསྔགས་པ་བྱེད་པ་འོ།།
འཕྱར་ནས་རབ་ཏུ་རྒོད་ལ་སོགས། །
འཕྱར་གཡེང་དང་ནི་ཆགས་གཏོགས་པའི། །མ་ཞི་བ་དང་བག་མེད་
པས༑ ༑རྒོད་དང་རྩེད་འཇོ་ཅ་ཅོ་འདོན། །གཞན་ཡང་རྒོད་བཅུག་བཅུ་གསུམ་
པ༑ ༑གཞན་གྱི་མནར་སེམསབསྲུང་བ་དང་། །མྱ་ངན་སེལ་ལ་ཉེས་པ་མེད།།
འཁོར་བ་གཅིག་པུ་བགྲོད་པར་སེམས།།
མྱ་ངན་འདས་ལ་རྒྱབ་ཕྱོགས་ཤིང་། །ཉོན་མོངས་པ་ལ་འཇིགས་མི་བྱ།།
འཁོར་བར་སྐྱོན་དུ་མི་བལྟ་ཞེས། །བསམ་ཞིང་སྨྲ་བ་བཅུ་བཞི་པ།།
གྲགས་པ་མ་ཡིན་མི་སྤོང་བ།།
དྲི་ངས་མི་སྙན་གཏམ་ངན་པ། །འབྱུང་གཞི་རང་ལ་ཡོད་པ་རྣམས།།
འབྱུང་འགྱུར་མི་བསྲུང་བྱུང་ཟིན་པ། །མི་སེལ་བ་ནི་བཅོ་ལྔ་པ།།
ཉོན་མོངས་བཅས་ཀྱང་འཆོས་མི་བྱེད།།
ཕ་རོལ་ལུས་ངག་ཉོན་མོངས་པའི། །བྱ་བ་ལ་འཇུག་འཆོས་ནུས་བཞིན།།
གཞན་སེམས་བསྲུང་བ་ཙམ་གྱི་ཕྱིར། །མི་འཆོས་པ་ནི་བཅུ་དྲུག་པ། །བརྒྱད་
པ་ནས་བཟུང་བཅུ་དྲུག་བར། །དགུ་ནི་ཚུལ་ཁྲིམས་མི་མཐུན་ཕྱོགས།།
གཤེ་ལ་ལན་དུ་གཤེ་ལ་སོགས།།
-28-



བསླབ་བྱ་ཉིས་བརྒྱ་ལྔ་བཅུ་པ།
གཞན་གྱིས་རང་ལ་གཤེ་འཁྲོ་བརྡེག །མཚང་འབྲུ་སོགས་ལ་དེ་དང་དེའི། །
ལན་བྱས་དགེ་སྦྱོང་ཆོས་བཞི་དང་། །བྲལ་བའི་ཉེས་བྱས་བཅུ་བདུན་པ།།
ཁྲོས་པ་རྣམས་ནི་ཡལ་བར་འདོར།། །།
ཚུར་ཁྲོས་པ་ན་རང་ཉེས་སམ། །ཉེས་པར་དོགས་ལ་ཚུལ་བཞིན་དུ། །
ཤད་སྦྱངས་མི་བྱེད་ཁྲོས་པ་རྣམས། །ཡལ་བར་འདོར་བ་བཅོ་བརྒྱད་པ། ། ་
དེས་འདུལ་བ་དང་མུ་སྟེགས་དང་། །ཤད་སྦྱངས་བྱེད་དུ་འཇུག་འདོད་དང་། །
བྱས་ན་རྩོད་པ་བྱེད་པ་དང་། །བྱས་མ་བྱས་ཀྱང་མི་འགྱུར་བའི། །བཟོད་པ་
ཅན་དང་མི་འདོད་དང༌། །ངོ་ཚ་བ་ལ་ཉེས་པ་མེད།། དེ་
ཕ་རོལ་ཤད་ཀྱིས་འཆགས་པ་སློང་།།།
རང་ལ་ཉེས་པ་བྱེད་པ་དག །བསམ་པ་ཐག་པས་ཆོས་བཞིན་དུ། ། །
ཤད་སྦྱངས་བྱས་པ་མ་བླངས་ན། །འཆགས་པ་སྤོང་བ་བཅུ་དགུ་པ། །དེས་
འདུལ་ཚུལ་བཞིན་མི་འཆགས་དང་། །འཐབ་ཀྲོལ་བ་ལ་ཉེས་པ་མེད།། །
ཁྲོས་པའི་སེམས་ཀྱི་རྗེས་སུ་འཇུག །
གཞན་ལ་ཁྲོ་བསམ་བྱུང་ཞིང་འཛིན། །ཉེས་པ་མི་ལྟ་དང་ལེན་ན། །ཁྲོས་
པའི་ སེམས་ ཀྱི་ རྗེས་འཇུག་ པའི། །ཉེས་ བྱས་ འདི་ནི་ ཉི་ཤུ་པ། །སྤང་ ཕྱིར་
བརྩོན་པས་འབད་བྱས་ཀྱང་། །མ་ལོག་པ་ལ་ཉེས་པ་མེད། །བཅུ་བདུན་པ་
ནས་ཉི་ཤུ་བར། །བཞི་ནི་བཟོད་པའི་མི་མཐུན་ཕྱོགས།། །
བསྙེན་བཀུར་འདོད་ཕྱིར་འཁོར་རྣམས་སྡུད།།
བསྙེན་བཀུར་རིམ་གྲོ་ལ་ཞེན་ཏེ། །ཟང་ཟིང་འབུལ་བའི་རེ་སེམས་ཀྱིས།།
-29-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཡོག་དང་སློབ་མ་སྦྱིན་བདག་རྣམས། །འཁོར་དུ་སྡུད་པ་ཉེར་གཅིག་པ།།
ལེ་ལོ་ལ་སོགས་སེལ་མི་བྱེད།། །
ཉིན་དང་མཚན་མོའི་སྟོད་སྨད་ལ། །སྙོམས་ལས་གཉིད་དང་མལ་ཉལ་
དང་༑ ༑གློས་འབེབས་བདེ་བ་མི་སེལ་བར། །བདག་གིར་བྱེད་པ་ཉེར་གཉིས་
པ༑ ༑ན་དང་ངལ་ཞིང་དུབ་པ་དང་། །འབད་ཀྱང་མ་བཟློག་ཉེས་པ་མེད།། །།
མ་ ཆ གས་པ་བྲེ་མོའི་གཏམ་ལ་བརྟེན།།
ཆགས་པའི་ སེམས་ ཀྱིས་འདུ་འཛི་དང་། །རྩེད་མོའི་གཏམ་སོགས་སྣ་
ཚོགས་པས། །སྔ་དྲོ་ནས་བཟུང་ ཉིན་ ཕྱེད་བར། །ལྟ་བུའི་དུས་ འདས་ ཉེར་
གསུམ་པ། །ཕ་རོལ་གང་ཟག་གཞན་གྱི་ངོར། །དྲན་ལ་གནས་བཞིན་ཉན་པ་
དང་༑ ༑ཡ་མཚན་པ་དང་ངོ་མཚར་གཏམ། །འདྲི་ལན་བྱེད་ལ་ཉེས་པ་མེད།།
འདི་ཡན་གསུམ་ནི་བརྩོན་འགྲུས་ཀྱི། །མི་མཐུན་ཕྱོགས་སུ་ཤེས་པར་བྱ།། །
ཏིང་ངེ་འཛིན་གྱི་དོན་མི་འཚོལ།།
ཏིང་འཛིན་མ་ཐོབ་ཐོབ་དགོས་ལ། །ཏིང་འཛིན་གདམས་པ་སྟོན་པ་པོ།།
ཡོད་བཞིན་མི་འགྲོ་ཏིང་འཛིན་དོན། །མི་འཚོལ་བ་ནི་ཉེར་བཞི་པ། །ན་དང་
གདམས་ངག་ལོག་དོགས་དང་། །མཉམ་པར་འཇོག་ནུས་ཉེས་པ་མེད།།
བསམ་གཏན་སྒྲིབ་པ་སྤོང་མི་བྱེད།། ་
བསམ་གཏན་གེགས་བྱེད་རྒོད་འགྱོད་སོགས། །སྒྲིབ་པ་ལྔ་པོ་གང་ཡང་
རུང་༑ ༑སོ་སོའི་གཉེན་པོས་མི་བཟློག་པར། །དང་དུ་ལེན་པ་ཉེར་ལྔ་པ།།
བསམ་གཏན་རོ་ལ་ཡོན་ཏན་ལྟ།།
-30-



བསླབ་བྱ་ཉིས་བརྒྱ་ལྔ་བཅུ་པ།
ཞི་གནས་གྲུབ་ནས་ཤིན་སྦྱངས་ཀྱི། །བདེ་ལ་སྲེད་ཅིང་རོ་མྱངས་ནས།།
སོ་སོར་རྟོགས་པའི་ཤེས་རབ་ཀྱིས། །མི་དཔྱོད་པ་ནི་ཉེར་དྲུག་པ། །འདི་ཡན་
གསུམ་ནི་བསམ་གཏན་གྱི། །མི་མཐུན་ཕྱོགས་སུ་ཤེས་པར་བྱ།།
ཉན་ཐོས་ཐེག་པ་སྤོང་བར་བྱེད།།
བྱང་ཆུབ་སེམས་དཔས་ཉན་ཐོས་ཀྱི། །ཐེག་ལ་སློབ་ཏུ་མི་རུང་ཞེས།།
བསམ་ཞིང་སྨྲ་ན་ཉན་ཐོས་ཀྱི། །ཐེག་པ་སྤོང་བ་ཉེར་བདུན་པ།།
རང་ཚུལ་ཡོད་བཞིན་དེ་ལ་བརྩོན། །
བྱང་ཆུབ་སེམས་དཔའི་སྡེ་སྣོད་ལ། །བརྩོན་བྱར་ཡོད་བཞིན་དེ་བོར་
ནས༑ ༑ཐེག་པ་དམན་པའི་སྡེ་སྣོད་ལ། །གཙོ་བོར་བརྩོན་པ་ཉེར་བརྒྱད་པ།།
བརྩོན་མིན་ཕྱི་རོལ་བསྟན་བཅོས་བརྩོན།།
སངས་རྒྱས་རྣམས་ཀྱི་གསུང་རབ་ལ། །བརྩོན་བྱ་ཡོད་བཞིན་མི་བརྩོན་
པར༑ ༑མུ་སྟེགས་བྱེད་ཀྱི་བསྟན་བཅོས་ལ། །བརྩོན་པའི་ཉེས་བྱས་ཉེར་དགུ་
བརྩོན་པར་བྱས་ཀྱང་དེ་ལ་དགའ། །
མུ་སྟེགས་བྱེད་ཀྱི་གཞུང་ལུགས་ལ། །སྨན་དཔྱད་བསྟེན་ལྟར་སློབ་དགོས་
ཀྱང་༑ ༑དེ་ལ་ཐོག་མཐའ་བར་གསུམ་དུ། །དགའ་བཞིན་བརྩོན་པ་སུམ་ཅུ་པ།།
ཐེག་པ་ཆེན་པོ་སྤོང་བར་བྱེད།།
བྱང་སེམས་སྡེ་སྣོད་གང་ཡང་རུང་། །ཚིག་དོན་བྱེད་པོ་དམན་པ་དང༌
།།
སེམས་ཅན་དོན་དུ་མི་འགྱུར་ཞེས། །སྐུར་པ་འདེབས་པ་སོ་གཅིག་པ། །
-31-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྩ་ལྟུང་ཟབ་རྒྱས་གཉིས་ཀ་ལ། །སྐུར་འདེབས་དགོས་པས་མི་ཟློས་སོ།།
བདག་ལ་བསྟོད་ཅིང་གཞན་ལ་སྨོད།།
རྩ་ལྟུང་རྙེད་བཀུར་ལ་ཆགས་དགོས། །འདི་ལ་མི་དགོས་ཁྱད་པར་རོ།།
དེས་ན་སྨྲ་ཡུལ་གཞན་དག་ལ། །བདག་བསྟོད་གཞན་སྨོད་སོ་གཉིས་པ།།
བསྟན་པ་གནས་ཕྱིར་མུ་སྟེགས་ཅན། །ཟིལ་གྱིས་གནོན་པར་འདོད་པ་དང༌། །
གཞན་འདུལ་བ་དང་མ་དད་པ། །དད་ཕྱིར་གཞན་སྨོད་ཉེས་པ་མེད།།
ཆོས་ཀྱི་དོན་དུ་འགྲོ་མི་བྱེད།།
དམ་ཆོས་སྒྲོག་ཅིང་འཆད་པ་པོ། །མཚན་ཉིད་ལྡན་པ་ཡོད་པ་དང་། །
ཆོས་ཀྱི་འབེལ་གཏམ་བྱེད་པ་ན། །མི་འགྲོ་བ་ནི་སོ་གསུམ་པ།།
དེ་ལ་སྨོད་དང་ཡི་གེར་རྟོན།།
ཆོས་སྨྲ་བ་ལ་དོན་ལེགས་ཀྱང་། །དད་གུས་མི་བྱེད་ཁྱད་གསོད་དང༌།།
འཕྱ་ཞིང་ཚིག་ཆ་ལེགས་པ་ལ། །ཡིད་རྟོན་ཉེས་བྱས་སོ་བཞི་པ།། །
དགོས་པའི་གྲོགས་སུ་འགྲོ་མི་བྱེད།། །
ཆོས་མཐུན་བྱ་བ་ཐམས་ཅད་དང་། །ཁྱད་པར་སྐྱེལ་བསུ་ཁྲི་འགོག་དང་། །
བརྡ་ སྐད་མི་ཤེས་ལ་སོགས་ལ། །གྲོགས་མི་བྱེད་པ་སོ་ལྔ་པ། །ན་དང་ ་
གཞན་ལ་ ཁས་བླངས་ཟིན། །ནུས་པ་གཞན་ལ་བཅོལ་བ་དང་། །ལྷག་པའི་
དགེ་ལ་བརྩོན་པ་དང་། །གནོད་པ་ལྡན་པའི་བྱ་བ་དང་། །ཡུལ་དེས་གྲོགས་
སྩོལ་ནུས་པ་དང་། །མགོན་ཡོད་དེས་འདུལ་དགེ་འདུན་གྱི། །ནང་ཁྲིམས་སྲུང་
བ་ལ་སོགས་ལ། །གྲོགས་མ་བྱས་ཀྱང་ཉེས་པ་མེད།།



བསླབ་བྱ་ཉིས་བརྒྱ་ལྔ་བཅུ་པ།
ནད་པའི་རིམ་གྲོ་བྱ་བ་སྤོང་།།
དུད་འགྲོ་ཚུན་ཆད་ནད་པ་ལ། །ནད་གཡོག་ལ་སོགས་རིམ་གྲོ་དང་། །
བསྙེན་བཀུར་ནུས་ཤིང་བྱེད་འོས་ཚེ། །མི་བྱེད་པ་ནི་སོ་དྲུག་པ། །ན་དང་ཡིད་
མཐུན་གཞན་ལ་བཅོལ། །དགེ་བའི་རྩ་བ་རྒྱ་ཆེན་པོའི། །བར་ཆད་འགྱུར་དང་
གྲོགས་གཞན་དག །ཡོད་ལ་མ་བྱས་ཉེས་པ་མེད།། ་
སྡུག་བསྔལ་སེལ་བར་མི་བྱེད་པ།།
ལོང་བ་འོན་པ་ཡན་ལག་མེད། །ངལ་དང་གཞན་གྱིས་དམའ་ཕབ་སོགས། །
སྡུག་བསྔལ་བྱུང་བ་ལྡོག་ནུས་བཞིན། །མི་སེལ་བ་ནི་སོ་བདུན་པ།།
བག་མེད་རྣམས་ལ་རིགས་མི་སྟོན།།
འདི་ཕྱིའི་དོན་ལ་བག་མེད་པར། །ཚུལ་མིན་ཞུགས་པའི་སེམས་ཅན་ལ། །
ཇི་ལྟར་འཚམས་པ་སྐྱོན་མེད་པའི། །རིགས་པ་མི་སྟོན་སོ་བརྒྱད་པ། །མི་ཤེས་
པ་དང་གཞན་ལ་བཅོལ། །བཤེས་གཉེན་གྱིས་ཟིན་མི་ཉན་དང་། །མ་གུས་
དམུ་རྒོད་ཅན་སོགས་ལ། །མ་བསྟན་གྱུར་ཀྱང་ཉེས་པ་མེད།།
བྱས་ལ་ལན་དུ་ཕན་མི་འདོགས།།
གཞན་གྱིས་རང་ལ་ཕན་བཏགས་ན། །དེ་བས་ཆེ་འམ་མཉམ་པ་འམ། །
ཆུང་ངུའི་བྱས་པ་མི་གཟོ་ཞིང་། །ཕན་ལན་མི་བྱེད་སོ་དགུ་པ། །བརྩམས་ཀྱང་
མ་ལྕོགས་དེས་འདུལ་དང་། །མི་འདོད་པ་ལ་ཉེས་པ་མེད།།
གཞན་གྱི་མྱ་ངན་སེལ་མི་བྱེད།།
ཕ་རོལ་ཉེ་དུ་ལོངས་སྤྱོད་དང༌། །བྲལ་བའི་མྱ་ངན་བྱུང་བ་ན། །དེ་དག་
-33-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སེལ་བའི་མཐུ་ཡོད་བཞིན། །མི་སེལ་བ་ནི་བཞི་བཅུ་པ།།
ནོར་འདོད་པ་ལ་སྦྱིན་མི་བྱེད།།
ནོར་གྱིས་ཕོངས་པའི་ཉམ་ཐག་པ། །ཟས་སྐོམ་འདོད་ཕྱིར་འོང་བ་ལ།།
རང་ལ་སྦྱིན་རྫས་ཡོད་བཞིན་དུ། །མ་སྦྱིན་པ་ནི་ཞེ་གཅིག་པ། །རང་ལ་སྦྱིན་
རྫས་མེད་པ་དང་། །སྦྱིན་མི་རུང་དང་དེས་འདུལ་དང་། །རྒྱལ་པོ་ལ་གནོད་
དགེ་འདུན་གྱི། །ཁྲིམས་བསྲུང་བ་ལ་ཉེས་པ་མེད།། །
འཁོར་རྣམས་ཀྱི་ནི་དོན་མི་བྱེད།། མ
འཁོར་ལ་གདམས་ངག་མི་སྟེར་དང་། །ཕོངས་པའི་དོན་དུ་སྦྱིན་བདག་ལས། །
ཟས་གོས་ལ་སོགས་ཡོ་བྱད་རྣམས། །ཆོས་བཞིན་མི་འཚོལ་ཞེ་གཉིས་པ། །
ན་དང་བཅོལ་དང་དེས་འདུལ་དང༌། །ཁྲིམས་བསྲུང་བ་ལ་ཉེས་པ་མེད།།
གཞན་གྱི་བློ་དང་མཐུན་མི་འཇུག །
ཆོས་དང་མཐུན་པའི་གྲོགས་གཞན་གྱིས། །སེམས་དང་མཐུན་པར་བྱེད་
པ་ལ། །རང་དང་གཞན་ལ་གནོད་མེད་ན། །མི་མཐུན་བྱེད་པ་ཞེ་གསུམ་པ། །མི་
འཕྲོད་གཞན་མང་སེམས་བསྲུང་དང༌། །དགེ་འདུན་ནང་ ཁྲིམས་བསྲུང་
བ་དང༌། །མུ་སྟེགས་ཅན་རྣམས་ཚར་གཅོད་དང་། །ཐབས་དེས་འདུལ་འདོད་
ཉེས་པ་མེད།།
་
་
ཡོན་ཏན་བསྔགས་པ་བརྗོད་མི་བྱེད།། །
གཞན་ གྱི་ དད་ སོགས་ ཡང་ དག་ པའི། །ཡོན་ཏན་ བསྔགས་ པ་ མི་
བརྗོད་དང༌། །གཞན་དག་ལེགས་པར་སྨྲ་བ་ལ། །ལེགས་སོ་མི་སྟེར་ཞེ་བཞི་
-34-



བསླབ་བྱ་ཉིས་བརྒྱ་ལྔ་བཅུ་པ།
པ༑ ༑གལ་ཏེ་མི་ནུས་མི་དགའ་དང༌། །ཡོན་ཏན་ལྟར་སྣང་དེས་འདུལ་དང་།།
ཁྲིམས་བསྲུང་ཁེངས་དོགས་མུ་སྟེགས་ཅན། །ཚར་གཅོད་པ་ལ་ཉེས་པ་མེད།།
རྐྱེན་དུ་འཚམས་པར་ཚར་མི་གཅོད།། དེ་
ཆོས་མི་མཐུན་པ་དམའ་དབབ་དང་། །ཚར་བཅད་བསྐྲད་པར་འོས་པ་
རྣམས་༑ ༑ཞེ་སྡང་མེད་པར་བརྩེ་སེམས་ཀྱིས། །ཚར་མི་གཅོད་པ་ཞེ་ལྔ་པ།།
བཅོས་ མི་ རུང་ དང་ རྩོད་པ་ དང་། །ངོ༌ཚ་ ཁྲེལ་ཡོད་ཤས་ཆེར་ལྡན། །དགེ་
འདུན་འཁྲུག་ཅིང་འབྱེར་བ་སོགས། །དགག་བྱར་ལྡན་ལ་ཉེས་པ་མེད།། ་
རྫུ་འཕྲུལ་སྡིགས་ལ་སོགས་མི་བྱེད།།
རྫུ་འཕྲུལ་ཐོབ་ནས་མ་རུང་པ། །དགའ་ཕྱིར་ལྷ་སོགས་སྤྲུལ་པ་དང་། །
འཇིགས་ཕྱིར་དམྱལ་བ་སོགས་སྤྲུལ་ནས། །སྡིགས་སོགས་མི་བྱེད་ཞེ་དྲུག་པ། །
སོ་ལྔ་ནས་བཟུང་ཞེ་དྲུག་པར། །ཉེས་བྱས་བཅུ་གཉིས་པོ་འདི་དག །
སེམས་ཅན་དོན་བྱེད་ཚུལ་ཁྲིམས་ཀྱི། །མི་མཐུན་ཕྱོགས་སུ་ཤེས་པར་བྱ།། །
སྙིང་བརྩེར་ལྡན་ཞིང་བྱམས་ཕྱིར་དང་།།
སེམས་དགེ་བ་ལ་ཉེས་པ་མེད།། །།
སྔར་བཤད་བཅས་ པའི་ གཞི་རྣམས་ལ། །སེམས་ཅན་རྣམས་ལ་སྙིང་
བརྩེ་དང་། །ཕན་པར་འདོད་ པའི་བྱམས་པ་དང༌། །གདུལ་བར་འདོད་པའི་
དགེ་སེམས་དང༌། །ལྡན་པ་རྣམས་ལ་ཉེས་པ་མེད། །སེམས་ནི་ཤིན་ཏུ་ཉོན་
མོངས་དང་། །སྡུག་བསྔལ་ཚོར་བས་ཉེན་པ་དང་། །གཉིད་དུ་མྱོས་པ་དག་ལ་
ནི༑ ༑བྱུང་བ་ལ་ནི་ཉེས་པ་མེད། །དེ་རྣམས་གཞུང་འདིས་བསྡུས་པ་འོ། །ཉོན་
-35-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མོངས་ཅན་དང་ཉོན་མོངས་ཅན། །མིན་པའི་ཁྱད་པར་ཀུན་སློང་ནི། །འདོད་
ཆགས་ ཁོང་ཁྲོ་ང་རྒྱལ་དང་། །མནར་ སེམས་ ཀྱིས་ བྱས་ཉོན་མོངས་ཅན།།
བག་མེད་བརྗེད་ངས་ སྙོམས་ལས་དང༌། །ལེ་ལོའི་དབང་གྱུར་ ཉོན་མོངས་
མིན་༑ ༑ལེ་ལོ་བག་མེད་བརྗེད་ངས་སོགས། །ཉོན་མོངས་ཡིན་ཡང་ཆགས་
སོགས་ལས། །ཅུང་ཟད་ནུས་ཤུགས་ཞན་པས་ན། །དམན་ལ་དགག་སྒྲ་སྦྱར་
བར་གསུངས། །བླ་མ་དང་ནི་མཆོད་གནས་སོགས། །ཤེས་བཞིན་རྫུན་གྱིས་
དབུ་ བསྐོར་ དང་། །གཞན་ གྱིས་ དགེ་ བ་ བྱེད་ པ་ ལ། །འགྱོད་པ་བསྐྱེད་དུ་
བཅུག་ པ་ དང༌། །ཐེག་ཆེན་ ལ་ཞུགས་བྱང་ སེམས་ ལ། །ཁོང་ ཁྲོས་ མི་ སྙན་
བརྗོད་པ་དང༌། །སེམས་ཅན་གང་ཡང་རུང་བ་ལ། །ལྷག་བསམ་མིན་པའི་
གཡོ་སྒྱུ་བྱེད། །དེ་དག་ནག་པོའི་ཆོས་བཞི་སྟེ། །དེ་སྤངས་སྐྱེ་བ་ཐམས་ཅད་དུ། །བྱང་
ཆུབ་སེམས་དང་མི་འབྲལ་བའི། །རྒྱུ་ཡིན་དེ་ཕྱིར་དེ་སྤང་བྱ། །སེམས་ཅན་
རྣམས་ལ་བཞད་གད་ཕྱིར། །ཤེས་བཞིན་རྫུན་དུ་སྨྲ་མི་བྱ། །སེམས་ཅན་ཀུན་
ལ་སྟོན་པ་ཡི། །འདུ་ཤེས་བསྐྱེད་ཅིང་དག་སྣང་སྦྱང་། །སེམས་ཅན་ཀུན་ལ་
གཡོ་མེད་པར། །དྲང་པོའི་སེམས་ཀྱིས་གནས་པ་དང་། །རང་གིས་སྨིན་འོས་
སེམས་ ཅན་རྣམས། །རྫོགས་ པའི་ བྱང་ ཆུབ་ འཛིན་ གཞུག་ དང༌། །དེ་ དག་
དཀར་པོའི་ཆོས་བཞི་སྟེ། །དེ་བསྲུང་ཚེ་འདིར་བྱང་ཆུབ་སེམས། །ཉམས་པ་
མེད་པར་འཕེལ་བའི་རྒྱུ། །ཡིན་ཕྱིར་རྟག་ཏུ་བསྟེན་པར་བྱ། །རྩ་ལྟུང་སྦོམ་
པོའི་ཉེས་བྱས་རྣམས། །གཉེན་པོ་སྟོབས་བཞི་ཚང་བ་ཡིས། །སྐྱབས་འགྲོ་
སེམས་བསྐྱེད་ལྟུང་བཤགས་དང་། །སྤྱི་བཤགས་རྡོར་སེམས་བསྒོམ་བཟླས་



བསླབ་བྱ་ཉིས་བརྒྱ་ལྔ་བཅུ་པ།
སོགས༑ ༑སྦྱོང་ཐབས་ཀུན་ལ་རབ་འབད་དེ། །མྱུར་བའི་ཚུལ་གྱིས་བཤགས་
པར་བྱ། །འདིར་འབད་དགེ་བས་འགྲོ་བ་ཀུན། །རྒྱལ་བའི་སྲས་ཀྱི་སྡོམ་ལ་
གནས༑ ༑རྒྱལ་ སྲས་ སྤྱོད་ པ་ ཡོངས་ རྫོགས་ ནས། །འགྲོ་ ཀུན་ འདྲེན་ པའི་
དཔལ་ཐོབ་ཤོག །། །།
-37-



རྩ་ལྟུང་བཅུ་བཞིའི་རྣམ་པར་བཤད་པ།
གང་ལ་གཉིས་མེད་ཡེ་ཤེས་དཔལ།། ས་
མངའ་བ་རྣམས་ལ་ཕྱག་འཚལ་ནས།།
རིག་པ་འཛིན་པའི་བསླབ་པའི་གནས།།
བརྗེད་པ་མེད་པར་བཟུང་ཕྱིར་བྲི།།
རྡོ་རྗེ་ཐེག་པའི་སྒོར་ཞུགས་ཏེ། །མཚན་ཉིད་ལྡན་པའི་དབང་ཐོབ་ནས།།
རིམ་གཉིས་མན་ངག་བསྒོམས་པ་ལས། །དམ་སྡོམ་སྲུང་བ་གལ་ཆེ་བས།།
དངོས་གྲུབ་གཞིར་གྱུར་དམ་ཚིག་ལ། །རིགས་ལྔ་སྤྱི་ཡི་དམ་ཚིག་དང་། །སོ་
སོའི་དམ་ཚིག་རྣམ་པ་གཉིས། །དེ་ལ་སྤྱི་ཡི་དམ་ཚིག་གསུམ། །དང་པོ་བཟའ་
བའི་དམ་ཚིག་ནི། །ཤ་ལྔ་བདུད་རྩི་ལྔ་དངོས་སམ། །རྟོག་པ་དམན་པས་ཁ་
ཟས་རྣམས། །བདུད་རྩིར་མོས་ཏེ་ཟ་བ་འོ། །གཉིས་པ་སྲུང་བའི་དམ་ཚིག་ནི།།
རྩ་བའི་ལྟུང་བ་བཅུ་བཞི་དང་། །སྦོམ་པོ་བརྒྱད་སོགས་སྲུང་བ་སྟེ། །དེ་རྣམས་
ཇི་བཞིན་བཤད་པར་བྱ།། །
ཀུན་ནས་དང་བས་བླ་མ་ཡི།།
ཞབས་ཀྱི་པདྨོར་རབ་བཏུད་དེ།།
རྩ་བའི་ལྟུང་བ་བཅུ་བཞི་ནི།།
རྒྱུད་ལས་གསུངས་པ་བཤད་པར་བྱ།།
- 39 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྒོ་གསུམ་དང་བས་རབ་བཏུད་དེ། །མ་ནོར་ལམ་སྟོན་བླ་མ་ཡི། །ཞབས་
ཀྱི་པདྨོར་ཕྱག་འཚལ་ནས། །རྩ་བའི་ལྟུང་བ་བཅུ་བཞི་ནི། །གཤེད་དམར་
དགྲ་ནག་སྙིང་རྒྱན་སོགས། །རྒྱུད་ལས་ཇི་ལྟར་གསུངས་པ་བཞིན། །འཁྲུགས་
སྡེབ་མི་གསལ་གསལ་བའི་ཕྱིར། །ཉུང་ངུའི་ཚིག་གིས་བཤད་པར་བྱ།།
གང་ཕྱིར་རྡོ་རྗེ་འཛིན་པ་ཡིས།།
དངོས་གྲུབ་སློབ་དཔོན་རྗེས་འབྲང་གསུངས།།
དེ་བས་དེ་ལ་བརྙས་པ་འདི། །
རྩ་བའི་ལྟུང་བ་དང་པོར་བཤད།།
དངོས་གྲུབ་ཀུན་གྱི་འབྱུང་གནས་ཕྱིར། །དབང་བསྐུར་རྒྱུད་བཤད་མན་
ངག་གནང་། །གང་ཡང་རུང་བའི་སློབ་དཔོན་ལ། །བརྙས་སྨོད་བྱས་པ་དང་་་་
པོ་འོ།།
བདེ་གཤེགས་བཀའ་ལས་འདས་པ་ནི།།
ལྟུང་བ་གཉིས་པ་ཡིན་པར་བཤད། །
རྒྱལ་བས་གསུངས་པའི་སྡོམ་གསུམ་གྱི། །བཅས་མཚམས་གང་ཡང་རུང་
བ་ལ། །ཤེས་བཞིན་ཁྱད་དུ་གསོད་འདོད་ཀྱིས། །འགལ་བར་བྱས་པ་གཉིས་
པ་འོ།།
རྡོ་རྗེ་སྤུན་ལ་ཁྲོས་ནས་ནི།།
ཉེས་པ་བརྗོད་པ་གསུམ་པ་ཡིན།།
བླ་མ་གཅིག་ལས་རྒྱུད་སྡེ་བཞི། །གང་ཡང་རུང་བའི་དབང་ཐོབ་པའི། །
- 40 -



རྩ་ལྟུང་བཅུ་བཞིའི་རྣམ་པར་བཤད་པ།
རྡོ་རྗེ་སྤུན་ལ་ཞེ་སྡང་གིས། །སྐྱོན་བརྗོད་དོན་གོ་གསུམ་པ་འོ།།
སེམས་ཅན་རྣམས་ལ་བྱམས་པ་སྤོང་།།།
བཞི་པ་ཡིན་པར་རྒྱལ་བས་གསུངས།། །
སེམས་ཅན་གང་ཡང་རུང་བ་ལ། །འདི་ནི་བདེ་བ་ཐམས་ཅད་དང་། །
བྲལ་ན་སྙམ་པའི་སེམས་བསྐྱེད་ནས། །བྱམས་པ་བཏང་བ་བཞི་པ་འོ།།
ཆོས་ཀྱི་རྩ་བ་བྱང་ཆུབ་སེམས།།
དེ་སྤོང་བ་ནི་ལྔ་པ་ཡིན།། །
སངས་རྒྱས་ཡོན་ཏན་མཐའ་ཡས་ཤིང༌། །རྒྱལ་སྲས་སྤྱོད་པ་བྱ་དཀའ་
བས༑ །སངས་རྒྱས་སྒྲུབ་པར་མི་ནུས་ཞེས། །སེམས་བསྐྱེད་བཏང་བ་ལྔ་པ་
ཡིན།། ། །
རང་ངམ་གཞན་གྱི་གྲུབ་པའི་མཐའ།།
ཆོས་ལ་སྨོད་པ་དྲུག་པ་ཡིན།། །
གསང་སྔགས་ཐེག་དང་ཕར་ཕྱིན་ཐེག །གང་རུང་ལ་འདི་སངས་རྒྱས་ཀྱིས། །
གསུངས་པ་མ་ཡིན་ཞེས་ཞེ་ནས། །བསམ་ཞིང་བརྗོད་པ་དྲུག་པ་ཡིན།།
ཡོངས་སུ་མ་སྨིན་སེམས་ཅན་ལ།།
གསང་བ་སྒྲོག་པ་བདུན་པ་ཡིན།།
མཚན་ཉིད་ལྡན་པའི་དབང་བསྐུར་གྱིས། །སྣོད་རུང་མ་བྱས་གང་ཟག་ལ།།
སྔགས་ཀྱི་གསང་བ་གང་ཡང་རུང་། །བསྒྲགས་པ་དོན་གོ་བདུན་པ་ཡིན།།
ཕུང་པོ་སངས་རྒྱས་ལྔ་བདག་ཉིད།།
- 41 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དེ་ལ་བརྙས་བྱེད་བརྒྱད་པ་ཡིན།། །།
མི་གཙང་ལུས་འདི་རྒྱལ་བའི་སྐུ། །བསྒོམ་མི་རུང་ཞེས་བརྙས་པ་འམ།།
ཟས་བཅད་སོགས་ཀྱིས་རང་གི་ལུས། །རྒུད་པར་བྱེད་པ་བརྒྱད་པ་འོ།།
རང་བཞིན་དག་པའི་ཆོས་རྣམས་ལ། །
སོམ་ཉི་ཟ་བ་དགུ་པ་ཡིན།། །
གཟུགས་སོགས་ཆོས་རྣམས་རང་བཞིན་གྱིས། །གདོད་ནས་དག་པའི་
སྟོང་ཉིད་ལ། །ཡིད་ཆེས་མེད་པར་ཐེ་ཚོམ་གྱིས། །ཟབ་མོ་སྤོང་བ་དགུ་པ་འོ།།
གདུག་ལ་རྟག་ཏུ་བྱམས་ལྡན་པར། །
བྱེད་པ་དེ་ནི་བཅུ་པར་འདོད།།
བླ་མ་ལ་སྨོད་བསྟན་ལ་སྡང་། །གདུག་ཅན་མངོན་སྤྱོད་བྱ་ཡུལ་ལ། །
ཡིད་ཀྱིས་མ་གཏོགས་ལུས་ངག་གིས། །མཛའ་བར་བྱེད་པ་བཅུ་པ་འོ།།
མིང་སོགས་བྲལ་བའི་ཆོས་རྣམས་ལ།།
དེར་རྟོག་པ་ནི་བཅུ་གཅིག་པ།།
རང་གི་བློ་ཡི་ནུས་པ་དང་། །འཚམས་པར་དབུ་སེམས་གང་རུང་གི །ལྟ་བ་
དྲན་ཙམ་མ་བྱས་པར། །ཉིན་ཞག་འདས་པ་བཅུ་གཅིག་པ།།
སེམས་ཅན་དད་དང་ལྡན་པ་ཡི།།
སེམས་སུན་འབྱིན་པ་བཅུ་གཉིས་པ།།
རྡོ་རྗེ་ཐེག་པའི་གདམས་ངག་ལ། །དད་ཅིང་དོན་དུ་གཉེར་བ་དེར། །ལྡོག་
འདོད་བསམ་པས་སེམས་སུན་འབྱིན། །འདུན་པ་ལོག་པ་བཅུགཉིས་པ།།
- 42 -



1:| རྩ་ལྟུང་བཅུ་བཞིའི་རྣམ་པར་བཤད་པ། །
་་་་་དམ་ཚིག་ལ་ནི་ཇི་བཞིན་རྙེད།། ར
མི་བསྟེན་པ་ནི་བཅུ་གསུམ་པ།།
རྡོར་དྲིལ་ལག་པའི་ཕྱག་རྒྱ་དང་། །ཤ་ལྔ་བདུད་རྩི་ལྔ་ལ་སོགས། །དམ་
ཚིག་རྫས་རྣམས་ཁྱད་གསོད་ཀྱི། །བསམ་པས་འདོར་བ་བཅུ་གསུམ་པ།།
ཤེས་རབ་རང་བཞིན་བུད་མེད་ལ།།
སྨོད་པར་བྱེད་པ་བཅུ་བཞི་པ།།
1 རྣལ་འབྱོར་མ་སོགས་བུད་མེད་ཀྱིས། །ཚུལ་བཟུང་བ་ལ་སྨད་པ་འམ།།
གཡོ་སྒྱུ་ཆེ་སོགས་བུད་མེད་ཀྱི། །རིགས་ལ་སྨོད་པ་བཅུ་བཞི་པ།།
སྔགས་པས་འདི་དག་སྤངས་ན་ནི། །
དངོས་གྲུབ་ངེས་པར་ཐོབ་པར་འགྱུར།།
ལྷ་ཡི་རྣལ་འབྱོར་བརྟན་གནས་པའི། །སྔགས་པས་རྩ་ལྟུང་དེ་རྣམས་
ཀྱིས༑ ༑གོས་པ་མེད་པར་ལེགས་བསྲུང་ན། །ཅུང་ཟད་རྣལ་འབྱོར་བསྒོམས་
པ་ཡིས། །སྐྱེ་བ་བདུན་དང་མ་བསྒོམས་ཀྱང་། །སྐྱེ་བ་བཅུ་དྲུག་ཚུན་ཆད་ལ། །
མཆོག་དང་ཐུན་མོང་དངོས་གྲུབ་རྣམས། །འགྲུབ་པར་འགྱུར་བ་གདོན་མི་ཟ།
ལ་ ག ཞན་དུ་དམ་ཚིག་ལས་ཉམས་ན།།
ཉམས་པས་བདུད་ཀྱིས་བཟུང་བར་འགྱུར། །
1:|: : དེ་ནས་སྡུག་བསྔལ་མྱོང་འགྱུར་ཞིང་།། དེ་ལ་
ཐུར་དུ་བལྟས་ཏེ་དམྱལ་བར་འགྲོ། །
དམ་ཚིག་བསྲུང་བ་ལས་གཞན་དུ། །ཉམས་ན་ཚེ་འདིར་ལུས་སེམས་ལ།།



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྡུག་བསྔལ་དཔག་མེད་མྱོང་འགྱུར་ཞིང་། །ཤི་ནས་དམྱལ་བར་འགྲོ་བར་
འགྱུར།།
དེ་བས་ང་རྒྱལ་ངེས་བཅོམ་ནས།།
བདག་ཉིད་མ་འཁྲུལ་ཤེས་པར་བྱ།། །
དེ་བས་དང་པོར་ཐོས་བསམ་གྱིས། །བཅས་མཚམས་ཚུལ་བཞིན་ཤེས་བྱ་
ཞིང་༑ ༑སྔ་མ་བསླབ་བྱ་གྲོགས་སོགས་ལ། །ང་རྒྱལ་མེད་པས་གུས་པར་བྱ།།
སྤྱོད་ལམ་ཀུན་ཏུ་དྲན་ཤེས་ལ། །གནས་ནས་བག་དང་ལྡན་བྱ་ཞིང་། །ཆགས་
སོགས་ཉོན་མོངས་གང་ཆེ་རྣམས། །བཅོམ་ཞིང་བདག་ཉིད་མ་འཁྲུལ་བྱ།།
མཉམ་པར་བཞག་པས་སྔ་མ་ལ།།
ཅི་འབྱོར་པ་ཡིས་མཆོད་བྱས་ལ།།
གསུམ་ལ་སྐྱབས་འགྲོ་ནས་བརྩམས་ཏེ།།
བྱང་ཆུབ་སེམས་སོགས་སྡོམ་པ་ནི།།
གལ་ཏེ་བདག་ལ་ཕན་འདོད་ན། །
སྔགས་པས་འབད་དེ་གཟུང་བར་བྱ།། །
ཀུན་ཏུ་རང་སེམས་ལ་བལྟ་ཞིང་། །གལ་ཏེ་རྩ་ལྟུང་བྱུང་གྱུར་ན། །སྔ་མ་
ཚོགས་ ཀྱིས་ མཉེས་བྱས་ནས། །ལྟུང་དང་ ཞག་ཏུ་མི་འགྲོགས་པར། །མྱུར་
བའི་ཚུལ་གྱིས་བཤགས་པར་བྱ། །བདག་ལ་ཕན་འདོད་སེམས་ལྡན་པས།།
སྐྱབས་འགྲོ་ནས་བཟུང་སྡོམ་པ་གཉིས། །དབང་དང་སྦྲེལ་ནས་བླང་བར་བྱ།།
སྔ་མ་མེད་ན་བཅོས་ མ་ ཡི། །དཀྱིལ་ འཁོར་བསྒྲུབ་ཅིང་ མཆོད་ པ་ དང༌།།



རྩ་ལྟུང་བཅུ་བཞིའི་རྣམ་པར་བཤད་པ།
བདག་ཉིད་འཇུག་ཅིང་དབང་བླངས་ནས། །སླར་ཡང་སྡོམ་པ་བཟུང་བར་བྱ།།
སྦོམ་པོའི་ལྟུང་བ་བརྒྱད་རྣམ་པར་བཤད་པ།
བླ་མའི་ཞབས་ཀྱི་པདྨོ་ལ།།
ཀུན་ནས་དང་བས་ཕྱག་འཚལ་ཏེ།།
སྦོམ་པོའི་ལྟུང་བ་རྣམ་པ་བརྒྱད།།
རྒྱུད་ལས་གསུངས་པ་བྲི་བར་བྱ།།
སྒོ་གསུམ་དང་བས་རབ་བཏུད་དེ། །མ་ནོར་ལམ་སྟོན་བླ་མ་ཡི།། ཞབས་
ཀྱི་པདྨོར་ ཕྱག་ འཚལ་ནས། །སྦོམ་ པོའི་ ལྟུང་བ་རྣམ་པར་བརྒྱད།། གཤེད་
དམར་དགྲ་ནག་སྙིང་རྒྱན་སོགས། །རྒྱུད་ལས་ཇི་ལྟར་གསུངས་པ་བཞིན། །
འཁྲུགས་སྡེབ་མི་གསལ་གསལ་བའི་ཕྱིར། །ཉུང་ངུའི་ཚིག་གིས་བཤད་པར་
。--
ཤེས་རབ་སྟོབས་ཀྱིས་ལེན་པ་དང་།། །
རིག་མར་དབང་བསྐུར་སྡོམ་ལ་བཀོད། །སྔགས་དང་རྒྱུད་སོགས་ལེགས་
བསླབས་པས། །མ་སྦྱངས་རང་གི་མཐུ་ཙམ་གྱིས། །ཕྱག་རྒྱར་བསྟེན་པ་དང་
པོ་ཡིན།།
དེ་ཡི་བདུད་རྩི་སྟོབས་ཀྱིས་ལེན།།
ལྷ་ཡི་ང་རྒྱལ་གསལ་སྣང་དང་། །ལྷ་སྔགས་ཆོས་ཀྱི་འདུ་ཤེས་གསུམ།།
-45-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བྲལ་བར་སྙོམས་འཇུག་བཀག་པ་བཞིན། །རིག་མ་བསྟེན་པ་གཉིས་པ་ཡིན།།
སྣོད་མིན་ལ་ནི་མི་གསང་དང་།།
དབང་མ་ཐོབ་དང་མ་དད་ལ། །བྲིས་སྐུ་གླེགས་བམ་རྡོར་དྲིལ་དང་། །
རྒྱན་དྲུག་ཕྱག་རྒྱ་འཆང་ཚུལ་སོགས། །གསང་རྫས་སྟོན་པ་གསུམ་པ་ཡིན།།
ཚོགས་ཀྱི་ནང་དུ་རྩོད་པ་དང་།།
ཚོགས་འཁོར་སྟོན་མོ་བྱེད་པའི་ཚེ། ཁ་ཤགས་ཅུང་ཟད་བྱེད་པ་འམ།།
ཐལ་མོ་རྡེབ་པ་ཙམ་ཡན་གྱི། །རྩོད་པ་བྱེད་པ་བཞི་པ་ཡིན། །གནང་བྱུང་རྡོ་
རྗེའི་གླུ་ཡང་ལེན། །ཤ་ལ་བ་ལ་ཆང་ལ་ནི། །མ་ད་ན་སོགས་བརྗོད་པར་བྱ།།
འཐབ་རྩོད་དང་ནི་སྲེད་པ་དང་། །ལྷ་ཡི་རྣལ་འབྱོར་དང་བྲལ་བར། །ཚོགས་
ལ་ སྤྱོད་ ན་ དམྱལ་ བ་ དང༌། །ཡི་དྭགས་དུད་ འགྲོར་ སྐྱེར་ གསུངས་ པས།།
གནས་སྐབས་ཀུན་ཏུ་བག་ཡོད་བྱ། ། །
དད་ལྡན་ལ་གཞན་ཆོས་སྟོན་དང་།། །
སྣོད་དུ་རུང་བས་ཆོས་ཀྱི་དོན། །འདྲི་ཚེ་དོན་དམ་འདྲི་བ་ལ། །ཀུན་རྫོབ་
སྟོན་སོགས་ལན་ལོག་པར། །འདེབས་པ་སྦོམ་པོ་ལྔ་པ་ཡིན།།
ཉན་ཐོས་ནང་དུ་ཞག་བདུན་གནས། །
སྔགས་སུན་འབྱིན་པའི་ཉན་ཐོས་ནང་། །ཞག་དྲུག་སྡོད་པ་གནང་བ་ལ།།
དགོས་པ་མེད་པར་ཞག་བདུན་པའི། །སྐྱ་རེངས་ཤར་བ་དྲུག་པ་ཡིན།། །།
རྫུན་གྱིས་རྣལ་འབྱོར་ང་རྒྱལ་བྱེད།།
ལྷ་སྔགས་དེ་ཉིད་མི་ཤེས་ཀྱང་། །ལྷ་ཡི་སྒྲུབ་ཐབས་གཅིག་ཙམ་གྱིས།།
-46 -



1:|: :
རྩ་ལྟུང་བཅུ་བཞིའི་རྣམ་པར་བཤད་པ།
ད་
ང་ནི་རྣལ་འབྱོར་པ་འོ་ཞེས། །འཛིན་ཅིང་སྨྲ་བ་བདུན་པ་འོ།། །
1 དད་པ་མེད་ལ་ཆོས་སྟོན་པ།།
ན། འདི་རྣམས་སྦོམ་པོའི་ལྟུང་བར་བཤད།། ན་
1:|:དབང་མ་ཐོབ་ཅིང་མ་དད་ལ། །དབང་རྣམས་བསྐུར་བར་བྱེད་པ་དང་།།
སྔར་དབང་ཐོབ་ཅིང་མ་དད་ལ། །གསང་བ་སྟོན་པ་བརྒྱད་པ་ཡིན། །དེ་ལྟར་
སྦོམ་པོའི་ལྟུང་བ་བརྒྱད། །
གཉིས་པ་བསྟེན་པའི་དམ་ཚིག་ནི། །ཚད་དང་ལྡན་པའི་རྡོར་དྲིལ་དང་། །
རྒྱན་དྲུག་དངོས་སམ་མ་འབྱོར་ན། །རི་མོར་བྲིས་པ་འཆང་བ་འོ།། །།
གསུམ་པ་སོ་སོའི་དམ་ཚིག་ནི། །སྡོམ་དང་ཆོས་སྡུད་དོན་བྱེད་ཀྱི། །ཚུལ་
ཁྲིམས་གསུམ་ལ་གནས་པ་དང་
། །དཀོན་མཆོག་གསུམ་ལ་དུས་དྲུག་ཏུ།།
སྐྱབས་འགྲོ་བྱ་བ་རྣམ་པ་དྲུག །རྡོར་དྲིལ་ཚད་ལྡན་འཆང་བ་དང་། །རང་ཉིད་
ལྷ་ ཡི་ སྐུར་བསྐྱེད་ནས། །ཕྱག་རྒྱ་བསྟེན་ དང༌ སློབ་ དཔོན་ ལ། །དུས་དྲུག་
མཆོད་པ་རྣམ་པ་བཞི། །ཟང་ཟིང་སྦྱིན་པ་མི་འཇིགས་པའི། །སྦྱིན་པ་ཆོས་ཀྱི་
སྦྱིན་པ་དང་། །བྱམས་པའི་སྦྱིན་པ་རྣམ་པ་བཞི། །དུས་དྲུག་སྦྱིན་པ་དམ་ཚིག་
བཞི༑ །གོང་གི་སྡོམ་པ་ཐམས་ཅད་དང་། །ཕྱི་ནང་ལ་སོགས་མཆོད་པ་ཀུན།།
ཡང་དག་པ་ནི་ཅི་ནུས་སུ། །དུས་དྲུག་མཆོད་པ་རྣམ་པ་གཉིས། །རིམ་བཞིན་
རྣམ་སྣང་མི་བསྐྱོད་པ། །རིན་ཆེན་འབྱུང་གནས་འོད་དཔག་མེད། །དོན་ཡོན་
གྲུབ་པའི་དམ་ཚིག་སྟེ། །སོ་སོའི་དམ་ཚིག་བཅུ་དགུ་འོ། །རྩ་བཞི་ཆང་དང་
བཅས་སྤོང་བ། །སེམས་ཅན་འདུལ་དགོས་མ་གཏོགས་པ། །མི་རུང་བྱ་བ་མ་
- 47 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལུས་པ། །སྤོང་བ་སྤོང་བའི་དམ་ཚིག་དང་། །བླ་མ་དམ་པ་ལ་བསྟེན་ཅིང་།།
རྣལ་ འབྱོར་ པ་ ལ་ བསྙེན་བཀུར་ བྱ། །མི་དགེ་བཅུ་སྤོང་ ཚུལ་ ཁྲིམས་ལ།།
གནས་པ་བསྟེན་པའི་དམ་ཚིག་དང་། །ཐེག་པ་དམན་པའི་ལམ་འབྲས་ལ།།
ཐོབ་པར་སྨོན་ཅིང་ཆགས་མི་བྱ། །འཁོར་བ་མ་སྟོང་བར་དག་ཏུ། །སེམས་
ཅན་དོན་ལ་དཀའ་སྤྱད་ཀུན། །བཟོད་པའི་གོ་ཆ་གྱོན་པར་བྱ། །ལྷ་དང་ལྷ་
མིན་གསང་བ་སྟེ། །གནོད་སྦྱིན་བཅས་ལ་བརྙས་མི་བྱ། །ལྷ་དང་བཞོན་པ་
ཕྱག་མཚན་གྱི། །གཟུགས་བརྙན་དག་དང་དམན་པ་དང་། །བླ་མའི་བཞོན་པ་
མི་འགོམ་ཞིང་། །ལྷ་དང་བླ་མ་མཆོད་རྟེན་གྱི། །གྲིབ་མ་ལ་ཡང་འགོམ་མི་བྱ།།
གལ་སྲིད་མི་འགོམ་མི་རུང་ན། །བཛྲ་བེ་ག་ཨ་ཀྲ་མ། །ཞེས་བརྗོད་འོག་ནས་
འཇུག་པར་མོས། །དེ་རྣམས་སྤོང་བའི་དམ་ཚིག་ནི། །གཞན་བརྟེན་པའོ་ཡན་
ལག་གི །དམ་ཚིག་གསུམ་དུ་ཤེས་པར་བྱ། །རྩ་ལྟུང་སྦོམ་པོའི་རིམ་པ་དག།
ཆོ་ག་ཡིས་ནི་ཤེས་བྱ་ཞིང་། །ཉམས་པར་གྱུར་ན་བཤགས་པར་བྱ། །ལྟུང་བའི་
རྣམ་དབྱེ་ཤེས་བྱས་ལ། །སྟོབས་བཞི་ཚང་བས་ཡིག་བརྒྱ་དང་། །དམ་ཚིག་རྡོ་
རྗེའི་བསྒོམ་བཟླས་སོགས། །སྦྱོང་ཐབས་ཆོ་གར་འབད་པར་བྱ། །འདི་འབད་
དགེ་བས་འགྲོ་བ་ཀུན། །དམ་ཚིག་སྡོམ་ལ་ལེགས་གནས་ཏེ། །རིམ་གཉིས་
སྤྱོད་པ་ཡོངས་རྫོགས་ནས། །རྡོ་རྗེ་འཆང་དབང་མྱུར་ཐོབ་ཤོག །ཅེས་སྡོམ་པ་ཉི་ཤུ་པ་
དང་༑ ༑རྩ་ལྟུང་སྦོམ་པོའི་རྩ་ཚིག་གི་དོན་ཉུང་ངུའི་ཚིག་གིས་གོ་བདེ་བར་བརྗོད་པ་འདི་ནི་དགེ་བའི་བཤེས་གཉེན་ཆེན་པོ་
བཀའ་པོད་ལྔ་ལ་མཁས་པར་སྦྱངས་ཤིང་ཁྱད་པར་གཏན་ཚིགས་རིགས་པའི་ཚུལ་སྨྲ་བ་ལ་སྤོབས་པ་དགེ་བ་ཅན་བྱམས་པ་
སྐལ་ལྡན་ནས་རྟེན་བཅས་ནན་ཆེར་བསྐུལ་བའི་དོན་དུ། ཆབ་དགོན་མཁན་པོ་སྤྲུལ་མིང་པ་བྱམས་པ་ཆོས་གྲགས་ཀྱིས་
- 48 -



རྩ་ལྟུང་བཅུ་བཞིའི་རྣམ་པར་བཤད་པ།
བགྱིས་པའོ།།
བཀྲ་ཤིས།།
།། །
- 49-



1:|:
༄༅། །འདུལ་བའི་སྡོམ་ཚིག་པདྨ་དཀར་པོའི་ཕྲེང་མཛེས་
ཞེས་བྱ་བ་བཞུགས་སོ།།
། ་་་་་་་་་
མཆོད་པ་བརྗོད་ཅིང་རྩོམ་པར་དམ་བཅའ་བ། །
རྣམ་འདྲེན་མཉམ་མེད་རྒྱལ་བ་དང་།།
རྣམ་གྲོལ་འཇུག་སྒོ་ལུང་རྟོགས་བསྟན།།
རྣམ་དག་ཚུལ་ལྡན་དགེ་འདུན་སྡེ། །
རྣམ་གསུམ་སྤྱི་བོའི་གཙུག་ཏུ་བསྟེན།།
པ།
སྟོན་མཆོག་འོད་སྲུངས་ཀུན་དགའ་བོ།།
ཤ་གོས་ཉེར་སྦས་དྷཱི་ཏི་ཀ །
ག་པོ་ལེགས་མཐོང་ཡོན་ཤཱཀ་སོགས།།
འཕགས་ཡུལ་འདུལ་འཛིན་རྣམས་ལ་འདུད། །
ན
ག
པ་
མ
ར་མེ་མཛད་དཔལ་མཚོ་སྣ་བ།། ་
འཇམ་དཔལ་སྙིང་པོ་དགེ་འདུན་གྲུབ།། །
རྗེ་བཙུན་ཆོས་རྒྱན་བདེ་ཉི་སོགས།། །
འདུལ་འཛིན་ལ་བཏུད་འདུལ་སྡོམ་བྲི།། །



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྟོན་པས་ཐུགས་ཇི་ལྟར་བསྐྱེད་ཚུལ།
།
སྟོན་པས་དང་པོར་ཐུགས་བསྐྱེད་ཚུལ། །ལུང་གཞིར་རྒྱལ་པོ་འོད་ལྡན་
ཚེ༑ ༑སྦྱིན་པའི་དགེ་རྩ་ རྫོགས་བྱང་དུ། །བསྔོས་ནས་བསྐྱེད་གསུངས་དྲིན་
བསབ་མདོར། །དམྱལ་མེའི་ཤིང་རྟ་འདྲེན་གྱུར་ཚེ། །བསྐྱེད་པར་གསུངས་སོ་
མངོན་པ་ལས། །ཉེར་ལེན་སྙིང་རྗེ་དམྱལ་རྟེན་བསྐྱེད། །དེ་ནས་སུམ་ཅུ་རྩ་གསུམ་ལྷར།།
སྐྱེས་ཤིང་དེ་ནས་ལྷོ་ཕྱོགས་སུ། །སྣང་བྱེད་ཚེན་ཤཱཀ་ཐུབ་དྲུང་། །བསྐྱེད་པར་གསུངས་སོ་
རྫ་མཁན་བུ། །ཁྱེ་འུ་སྣང་བྱེད་སྐུར་འཁྲུངས་ཚེ། །བདེ་གཤེགས་ཤཱཀྱ་ཐུབ་ཆེན་ལ། །རྫ་
བུམ་འཇམ་བཀང་མེ་ལོང་གི །ཁ་རྒྱན་ཅན་དབུལ་ཐུགས་བསྐྱེད་ཅེས། །བསྐལ་པ་བཟང་
པོའི་མདོ་ལས་སོ། །ཨ་བྷས་རྒྱལ་པོ་རབ་གསལ་དུ། །གྱུར་ཚེ་དེ་དྲུང་བསྐྱེད་ཅེས་འདོད།།
དེ་ནི་དཔག་བསམ་འཁྲི་ཤིང་བཞིན། །ཕུང་པོ་གསུམ་མདོར་ཚོང་དཔོན་བུ། །མངོན་དགའ་
གྱུར་ཚེ་མཛེས་ཆེན་དྲུང་། །བསྐྱེད་གསུངས་རྒྱ་མཚོའི་རྡུལ་གྱུར་ཚེ། །བདེ་གཤེགས་རིན་
ཆེན་སྙིང་པོའི་དྲུང་
། །བསྐྱེད་ཅེས་མདོ་སྡེ་པད་དཀར་ལས། །འཁོར་བསྒྱུར་ཡུལ་འཁོར་
སྲུང་གི་སྲས། །བཞི་པ་དོན་ཀུན་གྲུབ་གྱུར་ཚེ། །རིན་ཆེན་སྣ་ཚོགས་བཀོད་རྒྱལ་
དྲུང་། །བསྐྱེད་ ཅེས་ བསམ་ མི་ ཁྱབ་ པའི་ མདོས། །མ་ སྐྱེས་ དགྲ་ ཡི་ འགྱོད་
བསལ་ལས། །ཚོང་བུ་དྲི་མེད་དཔུང་པའི་ཚེ། །འཇམ་དཔལ་དགེ་སློང་ཆོས་སྨྲ་
བ༑ ༑ཡེ་ཤེས་རྒྱལ་གྱུར་དེས་བསྐུལ་ནས། །མི་ཐུབ་ཟླ་བའི་རྒྱལ་མཚན་དྲུང་། །
བསྐྱེད་གསུངས་རང་ལུགས་མཛོད་ལྟར་ཡིན།།
- 52 -



འདུལ་སྡོམ་པད་དཀར་ཕྲེང་མཛེས།
།
སྟོན་པས་ཚོགས་ཇི་ལྟར་གསོག་ཚུལ་སོགས།
ཚོགས་གཉིས་ གསོག་ ཚུལ་ རྒྱལ་བའི་སྲས། །གཞོན་ནུ་བརྩོན་འགྲུས་
སྤྱོད་གྱུར་ཚེ། །བདེ་གཤེགས་ཕུང་པོ་ཆེན་པོ་དང་། །ཉན་ཐོས་དགེ་འདུན་
བཅས་ལ་ལོ། །བྱེ་བ་དགུ་བཅུ་རྩ་དྲུག་ཏུ། །བསྙེན་བཀུར་དགེ་རྩ་བསྐྲུན་ནས་
བཟུང་༑ ༑བསྐལ་པ་ཆེན་པོ་གྲངས་མེད་པ། །དང་པོའི་ཚོགས་རྫོགས་རབ་
དགའ་ ཐོབ། །ཚོང་ དཔོན་ ཤེར་ བཟང་ དུ་ གྱུར་ ཚེ། །བདེ་ གཤེགས་ དཀོན་
མཆོག་ཡན་ལག་དང་། །ཉན་ཐོས་དགེ་འདུན་བཅས་པ་ལ། །ལོ་སྟོང་བར་དུ་
བསྙེན་བཀུར་ཞིང་། །གདམས་ངག་ རྗེས་ སྟོན་མནོས་ནས་བཟུང་། །གཉིས་
པའི་ཚོགས་རྫོགས་ས་བདུན་ཐོབ། །བྲམ་ཟེའི་ཁྱེ་འུ་གཞོན་ནུ་སྤྲིན། །གྱུར་ཚེ་
མར་མེ་མཛད་ལ་ལོ། །བཅུ་གཉིས་བསྙེན་བཀུར་ཨུཏྤལ་ལྔ། །གཏོར་ཏེ་རལ་
པ་གསེར་མདོག་ཅན། །སྟན་དུ་བཏིང་བས་མི་སྐྱེ་བའི། །ཆོས་ལ་བཟོད་པ་
རབ་ཏུ་ཐོབ། །ཤཱཀྱའི་རྒྱལ་པོར་ལུང་ཡང་བསྟན། །གསུམ་པའི་ཚོགས་རྫོགས་
ས་བཅུ་ནོན། །དེ་དག་སྐབས་སུ་རྫོགས་སངས་རྒྱས། །གྲངས་མེད་མཆོད་ཅིང་
བསྙེན་བཀུར་ནས། །ཆོས་མང་གསན་པ་ཟླ་སྒྲོན་ལས། །གསུངས་པ་དེ་ནི་
ཐེག་ཆེན་ལུགས། །ཤཱཀ་ཐུབ་ནས་བཟུང་ཡུལ་སྐྱོང་བར། །ལེགས་མཛད་ནས་
བཟུང་དབང་རྒྱན་བར། །མར་མེ་མཛད་ནས་འོད་སྲུངས་བར། །གསུམ་གྱི་
ཚོགས་རྫོགས་ལུང་ལས་གསུངས། །དང་པོ་ཤཱཀ་ཐུབ་ནས་བཟུང་སྟེ། །རིམ་
-53-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཞིན་གྲངས་མེད་གསུམ་གྱི་མཐར། །རིན་ཆེན་གཙུག་དང་མར་མེ་མཛད།།
རྣམ་གཟིགས་བྱུང་ཞེས་མཛོད་ལས་བཤད། །རྣམ་གཟིགས་ནས་བཟུང་འོད་
སྲུངས་བར། །བྱང་ ཆུབ་ སེམས་ དཔའ་ ངེས་ གནས་ སྐབས། །བསྐལ་བརྒྱར་
མཚན་དཔེའི་དོན་དུ་ཚོགས། །བསགས་ཞེས་གསུངས་མོད་དེ་ཡི་ཚེ། །འདྲེན་
པ་ སྐར་ རྒྱལ་ ཞག་བདུན་དུ། །ཚིགས་བཅད་ གཅིག་ གིས་ བར་ མེད་པར།།
བསྟོད་ ཅིང་ བསྐོར་ བས་ བསྐལ་ ཆེན་ དགུའི། །ཚོགས་ འདུམས་ གོ་ གཅིག་
འདས་པ་ན། །འོད་སྲུངས་ཚེ་ལོ་ཉི་ཁྲིའི་དུས། །གྲོང་ཁྱེར་ཉེར་ལྡན་དུ་བྱོན་ཚེ། །
བྲམ་ཟེའི་ཁྱེ་འུ་བླ་མར་གྱུར། །དེ་ཡན་མཚན་དཔེའི་རྒྱུ་ཚོགས་རྫོགས། །དེ་
ནས་དགའ་ལྡན་དུ་ལྷ་བུ། །དམ་པ་ཏོག་དཀར་ལྷའི་རོལ་མོའི། །སྒྲས་བསྐུལ་
ཡུལ་ རིགས་ རུས་ ཡུམ་དུས། །ལྔར་ གཟིགས་ བྱམས་མགོན་རྒྱལ་ ཚབ་ཏུ།།
དབང་བསྐུར་ས་ག་ཟླ་བའི་ཚེས། །བཅོ་ལྔའི་ནམ་གུང་ལྷུམས་སུ་ཞུགས།།
ལྕགས་སྤྲེལ་མཆུ་ཟླའི་ཚེས་བཅོ་ལྔར། །ངོ་མཚར་ལྟས་བཅས་སྐུ་བལྟམས་སོ། །
གཞོན་ནུའི་ རོལ་ རྩེད་ བཙུན་ འཁོར་ གྱིས། །རོལ་ ཏེ་ ཉེར་ དགུར་ ཁབ་ཏུ་
བཞུགས༑ ༑ལྷས་བསྐུལ་རྒ་ན་འཆི་དགེ་སློང་། །གཟིགས་པས་རྐྱེན་བྱས་ས་
བྱི་ལོའི། །ས་གའི་བརྒྱད་ལ་མངོན་པར་བྱུང༌། །ལོ་དྲུག་བསྐྲུན་མེད་དཀའ་
ཐུབ་མཛད། །དགའ་མོ་དགའ་སྟོབས་མས་འོ་མ། །རྩ་འཚོང་ཁྱེའུས་རྩྭ་ཕུལ་
བ༑ ༑བཞེས་ཏེ་ བྱང་ཆུབ་ཤིང་དྲུང་གཤེགས། །སྐྱིལ་ཀྲུང་གཅིག་གིས་བྱང་
ཆུབ་མཆོག ༑མངོན་མཛད་དམ་བཅས་བདུད་ཀྱང་བཏུལ། །སོ་ལྔ་བཞེས་པ་
ཤིང་རྟ་ལོའི། །ས་གའི་བཅོ་ལྔའི་མཚན་མོའི་ཆ། །གཉིས་འདས་གསུམ་པར་
- 54 -



འདུལ་སྡོམ་པད་དཀར་ཕྲེང་མཛེས།
1:།
མངོན་སངས་རྒྱས། །བདུན་ཕྲག་བདུན་བར་གྲོལ་རྒྱུའི་དྲུང་། །བཞུགས་ཚེ་ག་
གོན་བཟང་པོ་ཡིས། །སྦྲང་རྩི་བུ་རམ་ཕུལ་བ་ན། །རྒྱལ་བཞིས་རྡོ་ཡི་ལྷུང་
བཟེད་བཞི། །ཕུལ་བ་གཅིག་ཏུ་བརླབས་ནང་བཞེས། །ཚངས་ དབང་ གིས་
གསོལ་ཞལ་བཞེས་ཏེ། །དྲང་སྲོང་སྨྲ་བའི་ནགས་སུ་གཤེགས། །ཀུན་ཤེས་རྟ་
ཐུལ་རླངས་པ་དང་། །མིང་ཆེན་བཟང་ལྡན་ལྔ་ལྡེ་ལ། །ཆུ་སྟོད་ཟླ་བའི་ཚེས་
བཞི་ལ། །བདེན་པ་བཞི་ཡི་ཆོས་འཁོར་བསྐོར། །དེ་ནས་འདུལ་བའི་བཅས་
ཁྲིམས་བྱུང་། །དེ་ནས་བཟུང་སྟེ་གདུལ་བྱའི་ཚོགས། །སྨིན་གྲོལ་མཛད་ནས་
བརྒྱད་ཅུ་ལོར། །རྩྭ་མཆོག་གྲོང་གཤེགས་དཔྱིད་ཟླ་ཡི། །ཐ་ཆུང་ཉ་ལ་མྱ་ངན་
འདས༑ ༑དེ་དག་ལས་ནི་མདོར་བསྡུ་ན། །དང་པོ་དགུ་ནི་བྱང་སེམས་དང་།།
ཐ་མ་གསུམ་ནི་སངས་རྒྱས་ཀྱི། །མཛད་པ་གཉིས་སུ་འདུ་བའོ།། ། །
བཀའ་བསྡུ་ཇི་ལྟར་མཛད་ཚུལ་སོགས།
།
1:|:
ཉེ་སྲས་བརྒྱད་ཀྱིས་ཐེག་ཆེན་བཀའ། །བསྡུས་པ་རྟོག་གེ་འབར་བར་
བཤད།།
ཞུས་མ་ཞུས་སོགས་ཉེས་བརྒྱད་ཀྱིས། །སྨྱོས་པས་ཐོབ་ཀུན་དགའ་བོ། །
ཉེར་ འཁོར་འོད་སྲུངས་ཆེན་ པོ་ ཡིས། །རིམ་བཞིན་ མདོ་ སྡེ་འདུལ་ མངོན་
བསྡུས༑ ༑དུས་ནི་འདས་པའི་ཕྱི་དེ་ལོ། །གནས་ནི་རྒྱལ་ཁབ་བདེ་ཅན་ཕུག།
སྦྱིན་བདག་མ་སྐྱེས་དགྲ་ཡིས་བྱས། །དགྲ་བཅོམ་ལྔ་བརྒྱས་དང་པོར་བསྡུས།།
- 55 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འདས་ནས་ལོ་བརྒྱ་བཅུ་ལོན་དུས། །ཡངས་ཅན་གནས་སུ་སྦྱིན་བདག་ནི།།
ཆོས་རྒྱལ་མྱ་ངན་མེད་ཀྱིས་བྱས། །དགྲ་བཅོམ་གྲགས་པ་སོགས་བདུན་བརྒྱས། །
ཧུ་ལུ་ཡི་རང་ས་བརྐོ་ཆང་། །ཚྭ་ལམ་སོར་གཉིས་དཀྲུགས་གདིང་བ། །གསེར་
དངུལ་རུང་མིན་གཞི་བཅུ་པོ། །སུན་ཕྱུང་གྲགས་པས་གསོལ་བཏབ་ཅིང་། །
ཐམས་ཅད་འདོད་ཀྱི་བློ་ལས་བཏོན། །སྡེ་སྣོད་གསུམ་བསྡུས་གཉིས་པ་འོ། །
མཐའ་གཉིས་སྤང་ལྟུང་དྲུག་ལྟུང་བྱེད། །དང་པོ་གཉིས་སྤྱོད་ཉེས་བྱས་སོ། །
ལོ་ནི་སུམ་བརྒྱ་འདས་པའི་དུས། །བཅོ་བརྒྱད་མི་མཐུན་རྩོད་བྱུང་ཚེ། །
གནས་ནི་ཁ་ཆེ་དང་ཉེ་ཡུལ། །ཛ་ལན་དྷ་རའི་གཙུག་ལག་ཁང་། །དེ་ཡི་རྒྱལ་
པོ་ ཀ་ནི་ ཀས། །སྦྱིན་བདག་ བྱས་ ཏེ་ དགྲ་བཅོམ་པ། །གྲགས་ པས་ དངོས་
གསོལ་རྒྱལ་བའི་སྲས། །བྷ་སུ་མི་ཏྲས་བློ་ལས་བཏོན། །དགྲ་བཅོམ་རྒྱལ་
སྲས་སོ་སྐྱེ་ཡི། །
པཎ་ཆེན་ཁྲི་དང་དྲུག་སྟོང་གིས། །བཅོ་བརྒྱད་མདོ་རྣམས་བཀར་བསྒྲུབས་
ཤིང་༑ ༑སྡེ་སྣོད་གསུམ་བསྡུས་གསུམ་པ་འོ། །རྒྱལ་རིགས་བསླབ་པ་ལ་གུས་
མཆོག ༑སྒྲ་གཅན་འཛིན་བརྒྱུད་སྣམ་ཕྲན་ནི། །ཉེར་ལྔ་དགུ་པར་གྲྭ་རྟགས་ནི།།
པད་ནོར་ཨུཏྤལ་འཁོར་ལོ་སོགས། །ལེགས་སྦྱར་སྐད་འདོན་ལག་པ་གཉིས།།
བཀན་ཏེ་བྱིན་ལེན་ཁྲུ་ཕྱེད་དགུས། །ནུབ་ལྷག་ཁེགས་འདོད་ཡོད་སྨྲའི་སྡེ། །
དེ་ལས་གཞི་ཀུན་འོད་སྲུངས་སྡེ། །ས་སྟོན་ཆོས་སྲུངས་མང་ཐོས་སྡེ། །གོས་
དམར་ རྣམ་ ཕྱེ་སྨྲ་སྡེ་བདུན། །བྲམ་ཟེ་ སྦྱངས་ པའི་ ཡོན་ཏན་མཆོག །འོད་
སྲུངས་ཆེན་པོ་ཉེར་གསུམ་ནས། །བདུན་བར་གྲྭ་རྟགས་དུང་སོགས་བྱེད། །
- 56 -



འདུལ་སྡོམ་པད་དཀར་ཕྲེང་མཛེས།
།
ཡུལ་མི་རང་བཞིན་སྐད་དུ་འདོན། །སྣོད་ལ་བྱིན་ལེན་ཡོལ་བས་ཆོད། །ནུབ་
ལྷག་ཁེགས་འདོད་ཕལ་ཆེན་སྡེ། །དེ་ལས་ཤར་ནུབ་གངས་རིར་གནས། །
འདས་སྨྲ་རྟག་སྨྲའི་སྡེ་ལྔ་གྱེས། །རྗེ་རིགས་མཐའ་འཁོབ་འདུལ་བའི་མཆོག །
ཀཱ་ཏྱའི་བུ་བརྒྱུད་ཉེར་གཅིག་ནས། །ལྔ་བར་གྲྭ་རྟགས་དཔལ་བེ་འུ། །པི་ཤ་
ཙིའི་སྐད་བྱིན་ལེན་ནི། །འཕྲོག་ཐབས་ཐགས་པས་བར་ཆོད་ན། །ནུབ་ལྷག་
ཁེགས་འདོད་གནས་བརྟན་སྡེ། །རྒྱལ་བྱེད་ཚལ་གནས་འཇིགས་མེད་རིར། །
གཙུག་ལག་ཁང་གནས་སྡེ་དང་གསུམ། །བྲེག་རིགས་འདུལ་བ་འཛིན་པའི་
མཆོག །ཉེར་འཁོར་ཉེར་གཅིག་ལྔ་ཡི་བར། །གྲུ་རྟགས་མེ་ཏོག་ཟུར་ཆག་
སྐད༑ ༑བྱིན་ལེན་བསྐྱུར་ཐབས་རི་མོས་ཆོད། །ནུབ་ལྷག་ཁེགས་འདོད་མང་
བཀུར་སྡེ། །དེ་ལས་ས་སྒྲོག་སྲུང་བ་པ། །གནས་མ་བུ་པའི་སྡེ་གསུམ་གྱིས། །
དེ་ལྟར་སྡེ་པ་བཅོ་བརྒྱད་དོ། །
སྟོན་དང་བསྟན་གོ་ཆོད་པའི་ཕྱིར། །གསུང་རབ་ཀུན་ལས་འདུལ་བ་
མཆོག ༑བརྗོད་བྱ་རྗོད་བྱེད་འདུལ་བ་གཉིས། །དང་པོ་སྤོང་བདུན་འཁོར་
བཅས་སོ། །རྩ་མདོ་ཕ་མའི་སོ་ཐར་གཉིས། །བཤད་མདོ་འདུལ་བ་ལུང་སྡེ་
བཞི༑ ༑ལུང་གཞི་ལ་ནི་གཞི་བཅུ་བདུན། །རྣམ་འབྱེད་ལ་ནི་ཕ་མ་གཉིས།།
ཕྲན་ཚེགས་ལ་ནི་ གྲགས་ མ་ གྲགས། །དམ་ པ་ ལ་ནི་ ལེ་འུ་བཅུ། །ཕྱོགས་
མཐུན་མདོ་དགུ་དགོངས་འགྲེལ་སོགས། །རྒྱས་པར་བདེ་འདུལ་སོགས་ན་
གསལ། །
-57-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཇུག་པའི་ཡན་ལག་དགོས་འབྲེལ་བསྟན་པ། །
འདུལ་ བ་ མདོ་ རྩ་ འཆད་ པ་ལ། །འཇུག་ པའི་ ཡན་ ལག་ གཞུང་ དོན་
གཉིས༑ ༑དང་པོ་དགོས་འབྲེལ་བསྟན་པ་ལ། །ངེས་ཤེས་བསྐྱེད་ཙམ་སྦྱོར་
ངན་བཟློག །མཛེས་བྱེད་རྟོག་ལྡན་འཇུག་ཆེད་ཙམ། །དགོས་པར་འདོད་ལ་
རིམ་བཞིན་སྐྱོན། །ཐེ་ཚོམ་བསྐྱེད་པ་དགོས་མིན་འགྱུར། །ཐུག་མེད་བརྗོད་བྱ་
རྟོགས་པ་ཙམ། །དགོས་མིན་ འགྱུར་ ཕྱིར་ རང་ལུགས་ལ། །ལོག་རྟོག་བཞི་
དང་ཐེ་ཚོམ་བཞི། །སེལ་ནས་འཇུག་པའི་རྣམ་གཅོད་ཀྱི། །དགོས་བརྒྱད་ཡིད་
ཆེས་བསྐྱེད་འཇུག་པའི། ཡོངས་གཅོད་ཀྱི་ནི་དགོས་པ་བཞི། །རིམ་བཞིན་རྣོ་
འབྲིང་རྟུལ་ལ་སྦྱར། །ལྷག་ པ་ ཚུལ་ ཁྲིམས་ ཀྱི་བསླབ་པ། །དེ་རྟོགས་ དེར་
བརྟེན་ལྷག་མེད་ཐོབ། །རིམ་བཞིན་བརྗོད་བྱ་དགོས་ཉིང་དགོས། །ངེས་པར་
འབྱུང་བས་ཉིང་དགོས་དང་། །ཚུལ་ཁྲིམས་ཞེས་པས་བརྗོད་བྱ་དང་། །དགོས་
པ་ འབྲེལ་ བ་ ཤུགས་ བསྟན་ ཏོ། །མ་རྟོགས་ རྟོགས་ དང༌ ལོག་རྟོག་སེལ།།
མདོར་བསྡུས་བསམ་པ་སྐོང་བའི་ཕྱིར། །ཟློས་པའི་སྐྱོན་བྲལ་དང་པོ་ལ། །རྩ་
འགྲེལ་རྟོགས་དང་ཟློས་འགལ་སྤོང་། །རུང་མཐུན་ཚིག་གཞན་དོན་རྟོགས་
བཞི༑ ༑གཉིས་པར་གསོལ་བའི་འོག་ཏུ་ཡང་། །དེར་ཕྱིར་དབྱུང་ངོ་སྙམ་བློ་
གྲོས༑ ༑འདི་ནི་ནན་ཏན་ཚུལ་བསྟན་གསུམ། །
- 58 -



འདུལ་སྡོམ་པད་དཀར་ཕྲེང་མཛེས། དེ་ནས་
ਸਲਰ ਸਵੇਰ ਸਾਰ
གཞུང་དོན་དངོས་བཤད་པ།་ ་་་་་་་
ས་
སོ་ཐར་གྱི་སྡོམ་པའི་སྤྱི་དོན། །
བརྗོད་བྱ་ཚུལ་ཁྲིམས་བཤད་པ་ལ། །དབྱེ་བསྡུ་མཚན་ཉིད་སྒྲ་བཤད་
དང་༑ ༑རྒྱུ་རྐྱེན་འབྲས་བུ་ངོ་བོ་དང་། །གནས་ཚུལ་བྱེད་པའི་ལས་དང་བཅུ།།
བསྙེན་གནས་ནས་ནི་དགེ་སློང་བར། །སོ་སོར་ཐར་རིགས་བརྒྱད་དུ་དབྱེ།།
གསུམ་ལ་ཕ་མའི་སྡོམ་པ་གཉིས། །དུས་ཐུང་དམན་པས་བསྙེན་གནས་མིན། །
བསྡུ་བར་བསྙེན་གནས་དགེ་བསྙེན་སྡོམ། །ཟ་མ་མ་ནིང་ལ་སྐྱེ་ཡང་། །དགེ་
བསྙེན་ མིང་ མི་ ཐུབ་ པར་ གསུངས། །འདིར་ མིན་ མཚན་ ཉམས་ དམིགས་
བསལ་ལོ། །སྤང་བྱ་ལྔ་བརྒྱད་བཅུ་དང་བཅུའི། །སྟེང་དུ་རྩ་ རྗེས་ཆོས་དྲུག་
སྤོང་༑ ༑མཐའ་དག་སྤོང་ནས་རིམ་པ་བཞིན། །དགེ་བསྙེན་ནས་བཟུང་དགེ་
སློང་སྡོམ། །དང་པོ་ཞག་མཐའ་གཞན་འཚོ་བར། །དགེ་བསྙེན་སྐྱབས་གསུམ་
འཛིན་པ་སོགས། །བདུན་གསུངས་གོ་མི་ཕལ་ཆེན་ལ། །ཡོད་ཀྱང་འདིར་མེད་
མཚོ་ཊིཀ་གསུངས། །ཡན་ལག་ངེས་ལ་མི་སྐྱེ་ཕྱིར། །དང་པོར་ལེན་ཚེ་ཡོངས་
རྫོགས་བླང་། །དེ་ཉམས་སྣ་གཅིག་བསྲུང་སོགས་འདོད། །ལེན་ཚེ་ཡིན་ཞེས་
བདེ་ འདུལ་ གསུངས། །འོན་ ཀྱང་ ལྔ་ དྲུག་ མཚན་ ཉིད་ པ། །གཞན་རྣམས་
བཏགས་པར་འདོད་པ་མཚུངས། །མི་ཚངས་སྤྱོད་སྤོང་ཚངས་སྤྱོད་དང་། །ཇི་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྲིད་འཚོ་བར་བསྙེན་གནས་ཀྱི། །སྤང་བརྒྱད་སྤོང་བར་ཁས་ལེན་པའི། །རབ་
བྱུང་རྟགས་ཅན་གོ་མི་འོ། །རྟེན་གྱིས་རབ་བྱུང་ཁྱིམ་པའི་ཕྱོགས། །དང་པོར་
ལྔ་ དང༌ ཕྱི་མར་ གསུམ། །རྫས་ ཀྱིས་བཞིར་ འདུ་ དུས་ སྒོ་ནས། །ཉིན་ ཞག་
མཐའ་ དང་ ཇི་ སྲིད་ འཚོ། །མཚན་ཉིད་ཉེས་ པར་ སྤྱོད་ པ་ ལས། །མི་མཐུན་
ཕྱོགས་ ཀྱི་དངོས་གཞིའི་ གཟུགས། །དགེ་བ་ གང་ ཞིག་ གོང་ སེམས་དང༌།།
ལྷན་ཅིག་རྒྱུ་འབྲས་མིན་པ་འོ། །པྲ་ཏི་སོ་སོར་དང་པོ་དང་། །ཐབས་ལ་འཇུག་
ཅིང་མོ་ཀླུ་ཐར། །རིམ་བཞིན་འཁོར་བ་སྡོམ་མིན་ལས། །ཐར་དང་མྱང་འདས་
ཐོབ་པའི་ཐབས། །རྒྱུ་ནི་བྱེད་ལྷན་སྐལ་མཉམ་གསུམ། །རྐྱེན་ནི་རྒྱུ་བདག་
གཉིས་ལས་སྐྱེ། །བདག་སྐྱེས་རྒྱུ་མཐུན་འབྲས་ གསུམ་ ཡིན། །ངོ་བོར་དགེ་
བར་ ལུང་བསྟན་ཅིང་། བསྟན་མེད་ཐོགས་པ་མེད་པའི་ གཟུགས། །བསྙེན་
རྫོགས་སྤོང་བདུན་གཞན་སྤོང་བཞི། །སྡོམ་པ་སྐད་ཅིག་དང་པོ་ལ། །རྣམ་
རིག་རྣམ་རིག་མིན་པ་གཉིས། །མདོ་སྡེས་ངོ་བོ་སྤོང་སེམས་དང་
། །རྣམ་རིག་
ས་བོན་དང་བཅས་འདོད། །སྡོམ་གསུམ་ རིམ་མནོས་དགེ་སློང་རྒྱུད། །སྡོམ་
གསུམ་ ཐ་དད་ དོང་ ཙེ་ བཞིན། །སྡོམ་ པ་ ལུས་ ཀྱི་ ཆ་ ཀུན་ལ། །ནག་ལ་མེ་
ཞུགས་ཚུལ་དུ་གནས། །དག་པའི་བྱེད་ལས་སྡུག་ཀུན་སྤོང་། །གནས་སྐབས་
ལྷ་མི་མཐར་བྱང་ཆུབ། །མ་དག་བྱེད་ལས་ཐུན་མོང་གི །ཕམ་པ་འཆབ་བཅས་
བྱུང་སྡོམ་དེས། །བྱང་ཆུབ་མཐོ་རིས་བླངས་སྐྱེ་དང༌། །ཆོས་དང་ཟང་ཟིང་ཕྱིར་
བཅོས་རུང་། །ཞེས་ པའི་ དགོས་དྲུག་བསྒྲུབ་མི་ནུས། །འཆབ་མེད་དེ་ལས་
ལྡོག་པ་འོ།། །
- 60 -



འདུལ་སྡོམ་པད་དཀར་ཕྲེང་མཛེས། །
གཉིས་པ་བྱེ་བྲག་བཤད་པ།
སྐབས་སྒྲུབ་པ།
།
གཉིས་པ་བྱེ་བྲག་བཤད་པ་ལ། །གོ་རིམ་ངེས་པའི་རྒྱུ་མཚན་ནི། །ལུང་
ལས་ གསུངས་ པའི་ རིམ་ པ་ དང་། །དོན་ གྱི་ ཆ་ ནས་ བསྟན་ བཤད་ དང༌།།
རྟོགས་པའི་རིམ་པ་དང་མཐུན་ཕྱིར། །རིམ་པ་འདི་ལྟར་འཐད་ཅེས་གསུངས།།
དགག་སྒྲུབ་གནང་བའི་མདོར་བསྡུས་གསུམ། །རིམ་བཞིན་བྱེ་མ་སྲོག་ཆགས་
ཅན༑ ༑རྐོ་བ་བཀག་དང་དགེ་ཚུལ་གྱིས། །གསོ་སྦྱོང་བྱ་དགོས་ཁམ་ཕོར་དུ།།
ཟས་ཟ་གནང་བ་ལྟ་བུའོ། །རྒྱུ་ཚོགས་བཅས་པའི་ངོ་བོ་དང་། །ཡན་ལག་ཀུན་
ལ་མདོར་བསྡུས་སྦྱར། །དཔེར་ན་དགག་ལྡན་བྱེ་རྒོ་བཀག །ཡན་ལག་ངོ་བོ་
དངོས་གསུངས་ལ། །ཡན་ལག་རྐྱང་ལ་མདོར་བསྡུས་སྦྱར།། དཔེར་ན་སྤྲུལ་
མིན་རེག་ལས་གཞན། །བུད་མེད་ཡུལ་དགོས་ཀུན་སྦྱར་བཞིན། །སྦྱོར་མི་
ཤེས་དང་སྦྱོར་ཤེས་པ། །ངོ་བོ་ཉིད་དང་བྱེད་པ་འོ། །འདུལ་བའི་བསླབ་པ་
རྣམ་གཞག་པའི། །བདག་ཉིད་དུ་གྲུབ་ལུང་ལས་ནི། །བྱ་བ་བྱེ་བྲག་དང་སྦྱར་
ནས༑ ༑གསལ་ཁ་མ་གཏོད་མཚན་ཉིད་དོ། །སྤྱི་དགག་སྒོས་ཀྱི་དགག་བྱ་ལ།།
ཐུག་པར་འགྱུར་དང་མི་འགྱུར་ཚོད། །མི་ཤེས་བཅས་པའི་རྒྱ་རལ་ཏེ། །ཧ་
ཅང་ཐལ་བར་འགྱུར་བ་དང་། །བྱ་བ་དེ་ལ་གནས་སྐབས་དེར། །སྒོས་དགག་
- 61 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ། །
མེད་ཀྱང་སྤྱིར་དེ་ལ། །དགག་བྱ་དེ་ཡོད་རིགས་ཅན་གསུམ། །བཅས་པ་རྣམ་
འཇོག་དགག་བྱར་འདོད། །སྒོས་དགག་ལུས་སྲོག་ལ་གནོད་དང་། །དོན་བྱ་
མང་དང་མ་དད་སྐྱེ། །བྱ་བ་དེ་འབྲེལ་དགག་བྱར་འདོད། །བཅས་རང་གཉིས་
ལས་དང་པོ་སྤྱིར། །སྤྱི་ཡིས་བཅས་པ་ཤེས་བྱེད་ལ། །གནས་མལ་བསྡུས་ལྟུང་
དམིགས་བསལ་ལོ། །གཉིས་པ་སྒོས་ཀྱིས་བཅས་ཤེས་སྤྱིར། །རྩ་ཉག་གཅིག་
བརྡེགས་དམིགས་བསལ་ལོ། །དགག་བྱ་དགག་བཅས་འབྲེལ་གཉིས་མེད།།
རྣམ་པར་བཞག་འཇོག་འབྲེལ་བ་འོ། །བཅས་མཛད་མདོར་བསྡུས་མ་མཛད་
ཚེ༑ ༑བུད་ མེད་ རྫུ་ འཕྲུལ་ ཆོས་ ཅན་ དང་། །ལྷན་ ཅིག་ དབེན་ པར་ འདུག་
འགྲེང་ལ། །སྒོས་ཀྱི་དགག་བྱ་མ་རྫོགས་ཀྱང་། །སྤྱི་ཡི་དགག་བྱ་རྫོགས་པས་
ན༑ ༑འདུག་འགྲེང་བཅས་རྫོགས་ལྟུང་བྱེད་འབྱུང་། །ཡན་ལག་སྔར་བཅས་
འདོད་པ་བཀག །མདོར་བསྡུས་ཐམས་ཅད་རྗེས་བཅས་གསུངས། །
དངོས་ཀྱི་དོན་བསྟན་པ།
སྐབས་སྒྲུབ་བསྟན་ཟིན་དངོས་ཀྱི་དོན། །སློབ་པའི་གང་ཟག་ཉེར་བསྒྲུབ་པ།།
འདི་ལ་ལུང་གསུམ་རྩ་བའི་ཕྱིར། །ལུང་གཞིའི་བརྗོད་པ་དང་པོར་བསྟན། །དང་པོར་
གསུངས་དང་ཉུང་བའི་ཕྱིར། །སྔོན་གྱི་ཆོ་ག་དང་པོ་འོ། །བསྙེན་རྫོགས་བཅུར་དབྱེ་
ལུང་མ་མོའི། །རྗེས་སུ་འབྲངས་ཏེ་མཛོད་འགྲེལ་ལས། །རང་བྱུང་ཡེ་ཤེས་
ཚུར་ཤོག་དང༌། །སྐྱབས་འགྲོ་སྟོན་པ་དྲི་མཉེས་དང་། །ལྕི་ཆོས་འཕྲིན་ལྔ་བཅུ་



་་་་་འདུལ་སྡོམ་པད་དཀར་ཕྲེང་མཛེས། ལ
ཚོགས་གསུངས། །ཕྲེང་རྒྱུད་འདུལ་བསྡུས་ལས་ཀྱང་ངོ༌། །ལུང་གཅིག་ལས་
འཕྲོས་སྐྱབས་འགྲོ་དོར། །གསོལ་བཞིའི་སྔོན་ཆོག་བགྲངས་ཏེ་བཅུ། །དེས་ན་
བཅུ་ལས་མང་ཡོད་ཀྱང་། །བཅུ་ལ་དགའ་ངོར་བཅུ་ཚན་མཛད། །འདུལ་བའི་
ལུང་དང་བསྟན་བཅོས་ལས། །བསྙེན་པར་རྫོགས་པ་བཅུ་གསུངས་ཀྱི། །སྔོན་
ཆོག་བཅུ་ཞེས་གང་ལས་ཀྱང་། །གསུངས་པ་མེད་པས་སྔོན་ཆོག་བཅུར། །
འདོད་ལ་སྒྲུབ་བྱེད་མེད་པའི་ཕྱིར། །འཕྲིན་དང་ལྔ་བཅུ་ཚོགས་དོར་ལ། །
གསོལ་སྔོན་བསྣན་ཏེ་བརྒྱད་གསུངས་ཀྱང་། །རིན་ཕྲེང་གསོལ་སྔོན་གཅིག་
ངེས་གསུངས། །འཕྲིན་ཆོག་རབ་བྱུང་བསྙེན་རྫོགས་ཀྱི། །སྡོམ་གཉིས་ རིམ་
གྱིས་ཐོབ་བྱེད་དང༌། །མཁན་སློབ་དང་བཅས་དེང་སང་དུས། །བྱ་རུང་ཕྱིར་ན་
སྔོན་ཆོག་མིན། །མཐོང་ལམ་སྐྱེ་རུང་མཁན་པོས་ཤེས། །དྲུང་འོང་དབང་མེད་
སྤྱིན་པའི་ཡུལ། །ད་ཆོག་རྗེས་བྱུང་དགེ་འདུན་བརྟེན། །ཆོ་ག་ལས་ལ་བརྟེན་
པའོ༑ ༑ལྕི་ཆོས་བུད་མེད་ཚུར་ཤོག་ནི། །སྐྱེས་པ་ཁོ་ནར་གཞན་ཐུན་མོང་། །
གསོལ་སྔོན་དགེ་འདུན་ལས་ལ་བརྟེན། །གཞན་རྣམས་དེ་ལས་ལྡོག་པའོ། །
སྔོན་ཆོག་ངོ་བོ་རབ་བྱུང་དང༌། །བསྙེན་རྫོགས་ཅིག་ཅར་ཐོབ་བྱེད་པའི། །
གསོལ་བཞིའི་ལས་ཀྱི་ཆོ་ག་འོ། །རང་བྱུང་ནས་བཟུང་ལྕི་ཆོས་བར། །སྲིད་
ཐར་གསོལ་སྔོན་ངེས་པ་མེད། །རིང་པོར་མ་ལོན་ཐག་རིང་སླད། །གསོལ་
སྔོན་གནང་བ་ལོ་དྲུག་གནས། །ད་ལྟར་སྐྱེ་མོད་མི་རུང་ངོ༌། །ལེགས་པར་མ་
བགོས་རྒོད་པར་གྱུར། །ནད་གཡོག་མེད་གཟིགས་ལོ་དྲུག་གནས། །ད་ཆོག་
གནང་བར་ལུང་གིས་གྲུབ། །བཅུ་གསུམ་ནས་ཟེར་ལུང་དང་འགལ། །སྔོན་
- 63 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དང་ད་ཆོག་ཁྱད་པར་བཞི། །ཡུལ་རྟེན་ཆོ་ག་འབྲས་བུ་འོ། །ནོད་ཡུལ་བཞི་ཡི་
གྲངས་ཚང་ དང་། །འགྲེང་ཡུལ ་འདུན་ ཕུལ་ ཕམ་ པས་ ཉམས། །མ་རྫོགས་
མཚམས་མེད་བྱས་པ་དང་། །སྡིག་ལྟ་ཅན་དང་ས་གཞན་དང༌། །ཐ་དད་འཁྲུལ་
བཅས་མིན་པ་བཅུ། །ལུང་གཞི་ལས་གསུངས་མཚམས་དང་མཚན། །དཀོན་
མཆོག་གཞན་མིན་ཞུ་བ་ནས། །འབྱུང་བ་གསུམ་དང་ཐ་སྙད་གསུམ། །ཐ་མལ་
ལུས་གནས་ཆོས་བཅོ་ལྔ། །ལྡན་པ་ལས་ཀྱི་ཁ་སྐོང་འོས། །མ་འདུས་འདུས་པ་
ཕྱིར་བཟློག་གི །མི་མཐུན་གཉིས་བྲལ་ཆོས་ གསུམ་ ལྡན། །འདུན་པ་འབུལ་
དང༌ མཚམས་ གཅོད་ པའི། །ཆོ་ག་མེད་ཕྱིར་ཐམས་ཅད་འདུས། །ད་ ཆོག་ མ་
འདུས་འདུན་པ་བླང་། རུང་ཞིང་དཀྱིལ་འཁོར་བཅད་ཀྱང་རུང་། །ནོད་རྟེན་རྒྱུད་
ཤེར་དབང་སྨིན་ཞིང་། །ལས་ཉོན་རྣམ་སྨིན་སྒྲིབ་གསུམ་ཆུང་། །ད་ཆོག་དེ་
ལས་ལྡོག་པ་འོ། །ཆོས་གོས་བརླབ་གནང་མེད་དང་ཡོད། །སྔོན་ཆོག་དགེ་
འདུན་སྤྱིར་དམིགས་ནས། །རྒན་རིམ་ངོས་གཏད་ཕྱག་ཚན་གཅིག །ད་ཆོག་ཕ་
ལ་བཅུ་གཅིག་དང་། །མལ་བཅུ་བཞི་མཚོ་ཊཱིཀ་ལས། །ཤ་ཏམ་ལས་ནི་ཆོས་ཕྱག་་་་
ལའང་གསུངས། །གཏང་རག་ཕྱག་བཅས་བཅུ་གསུམ་འགྱུར། །སྣམ་སྦྱར་མེད་
ན་གྱོན་ཕྱག་མེད། །གོས་ལྷུང་ཕྱག་གཉིས་རུང་མཐུན་ནོ། །ཁྱད་པར་ཐལ་སྦྱར་
ཙོག་པུར་འདུག །ཡུན་ཐུང་རིང་དང་ ཕ་གུ་རྩྭ། །བཏིང་བར་རྟིང་གཟར་མི་
དགོས་ དགོས། །རང་ ཉིད་གཅིག་པུས་གསོལ་བཏབ་ཆོག །མཁན་པོས་ངོ་
ཆེན་ལས་སློབ་ཀྱིས། །བརྡ་སྦྱར་གསོལ་བ་འདེབས་པ་དགོས། །ཆོ་ག་མཐུན་
ཚང་འགལ་རྐྱེན་བྲལ། །བརྗོད་མི་དགོས་དང་དགོས་འབྲས་བུ། །རབ་བསྙེན་
- 64-



འདུལ་སྡོམ་པད་དཀར་ཕྲེང་མཛེས། །
ཅིག་ཅར་སྐྱེ་མི་སྐྱེ། །ཆོས་གོས་ལེགས་པར་མ་བགོས་ཤིང་། །སྤྱོད་ལམ་རྒོད་
བག་ཅན་གྱུར་པས། །ཁྱིམ་པ་མ་དད་རབ་བྱུང་ཞིག །ནད་གཡོག་མེད་པར་ཤི་
གཟིགས་ནས། །དེང་ནས་ང་ཡི་ཉན་ཐོས་རྣམས། །ཕན་ཚུན་བསྡུ་ཕྱིར་ནད་
གཡོག་ཕྱིར། །མཁན་སློབ་བཅས་པའི་ད་ཆོག་གནང་། །སྡོམ་གསུམ་སྔ་མ་
སྔོན་མ་སོང་། །ཕྱི་མ་སྐྱེ་མོད་མཁན་སློབ་ལ། །ཉེས་བྱས་འབྱུང་ཕྱིར་མི་རུང་
ངོ་༑ ༑དཀྱུས་གཅིག་གསུམ་སྦྱིན་བསྙེན་རྫོགས་སྐབས། །དུས་བསླབ་བརྗོད་
དགོས་ སྔོན་མི་བརྗོད། །མཚོ་ཊཱིཀ་ངེས་འབྱུང་བརྟན་མེད་ན། །ངེས་འབྱུང་
སྡོམ་པ་མི་སྐྱེ་མོད། །སྡོམ་པ་ཙམ་སྐྱེ་མཛེས་སོགས་བཞིན། །དེས་ན་ལེགས་
འཇིགས་སྡོམ་ཡིན་གསུངས། །རིན་ཕྲེང་ངེས་འབྱུང་བརྟན་མེད་ན། །སྡོམ་པ་
མི་སྐྱེ་ལུང་གིས་འགྲུབ། །ལེགས་འཇིགས་སྡོམ་མིན་གསུངས་པས་དཔྱད། །
ཕུན་སུམ་ཚོགས་ཕྱིར་མཁན་པོར་བསྟེན། །རང་གིས་བསྒྲུབ་དགོས་མཁན་
པོའི་ངོས། །གང་མོས་བསྟེན་རུང་མཁན་བུའི་ངོས། །རིམ་སློབ་ཕྱིར་དུ་གསུམ་
རིམ་སྦྱིན། །དཀྱུས་གཅིག་ཡིན་ན་བར་ཆད་དྲིས། །དགེ་བསྙེན་རྐྱང་པར་དྲི་མི་
དགོས༑ ༑དགེ་ བསྙེན་ དགོངས་ གསོལ་ སྔོན་ བཏང་ ནས། །སྐྱབས་ བདག་
གཞན་བརྗོད་གསུམ་ལན་གསུམ། །གསུམ་པའི་གཉིས་མཐར་དགེ་བསྙེན་
གྱུར༑ ༑སྒྲས་བརྗོད་བདུན་གསུངས་བསྡུ་བར་བརྒྱ། །རྩ་བཞིའི་གཅིག་སྤོང་
ལྔ་ལས་གཉིས། །གསུམ་མམ་བཞི་སྤོང་ལྔ་སྤོང་བ། །རིམ་བཞིན་སྣ་གཅིག་
སྤྱོད་སོགས་འདོད། །བསྙེན་གནས་དགེ་ཚུལ་འབོག་ཆོག་དང་། །ཐོབ་དུས་
གོང་འདྲ་བསྙེན་གནས་ལ། །ལེན་དུས་མི་འདྲ་དེའི་ཁྱད་ཆོས། །བསྙེན་གནས་
- 65 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གསོ་སྦྱོང་མི་འདྲ་བའི། །ཁྱད་པར་རྣམ་པ་བཅུ་གཅིག་གསུངས། །མཁན་པོར་
འོས་པས་དགེ་བསྙེན་དུ། །བསྒྲུབས་འོག་དགེ་འདུན་ལ་ཞུ་བའི། །དགེ་སློང་
ཆོས་དགུ་ལྡན་ལ་གཏད། །རྣམ་དག་མཚན་དང་ལྟ་བ་མཐུན། །ཐ་སྙད་གསུམ་
ལྡན་ ཐ་ མལ་ གནས། །ས་ རང་ བཞིན་ གནས་ ཆོས་ དྲུག་ ལྡན། །དེའི་ སྟེང་
མཚམས་གནས་མཁན་ཕྱོགས་མིན། །ཞུ་ཆོག་ཤེས་དགུ་ཐ་སྙད་ནི། །སྨྲ་ཤེས་
དོན་གོ་ཤེས་རང་གནས། །ཞུ་ཡུལ་བཞི་ཚང་ས་རང་བཞིན། །ཐོས་པའི་ཉེ་
འཁོར་གནས་པ་འོ། །གཅིག་ཏུ་ཐམས་ཅད་འདུས་པའམ། །སོ་སོར་གནས་
པའི་དགེ་འདུན་ལ། །ཞུ་ཡི་རེ་རེ་བ་ལ་མིན། །དེ་འོག་མཁན་གསོལ་གཙུག་
ཕུད་བྲེག །ཁྲུས་བྱས་མཁན་པོས་ཆོས་གོས་གཉིས། །ལྷུང་བཟེད་གདིང་བ་ཆུ་
ཚགས་ སྦྱིན། །དངོས་ གཞི་ སྔགས་ ཚིག་ ལན་ གསུམ་ བྱ། །མཚོ་ཊིཀ་ གསོལ་
འོག་རབ་བྱུང་དང་། །རྟགས་སྦྱིན་གོ་རིམ་ངེས་མེད་གསུངས། །རིན་ཕྲེང་གོ་
རིམ་ངེས་གསུངས་དཔྱད། །མཁན་པོས་བསྒྲུབ་བྱ་རབ་བྱུང་རྗེས། །དགེ་ཚུལ་
སློབ་དཔོན་འོས་ལ་གཏད། །ལེན་ཡུལ་དགེ་སློང་ཆོས་དྲུག་སྟེང་། །མ་སོང་
གཉིས་ལྡན་དད་དང་བསྐོས། །ཆོ་གར་མཁས་ལྡན་སློབ་དཔོན་འོས། །དྲུག་
ལྡན་སྤྱོད་ལམ་མཐུན་གྲངས་ཚང་། །ཆོས་ལྡན་དགེ་འདུན་ཚོགས་པ་ཡུལ། །
ནོད་རྟེན་ལུས་བསླབ་རྟགས་བསམ་སྟེ། །ཁྱད་པར་བཞི་ལྡན་ཆོ་ག་ནི། །གོང་
འདྲ་མཇུག་ཆོག་དུས་བསླབ་བརྗོད།།ཚུལ་ལྡན་འདུལ་ཤེས་སྙིང་བརྩེར་ལྡན།།
འཁོར་དག་དུས་འདོམས་གཉིས་ཕན་འདོགས། ། བཤེས་གཉེན་འདི་་་་་
བསྟན་བླ་མར་འོས། །དབྱེ་ན་མཁན་གཉིས་སློབ་དཔོན་ལྔ། །བསྡུ་ན་མཁན་
-66-



པ་
འ དུལ་སྡོམ་པད་དཀར་ཕྲེང་མཛེས།
།
སློབ་གཉིས་སུ་འདུས། །བརྟན་མཁས་གཉིས་ལྡན་ཁ་སྐོང་འོས། །མཁན་འོས་
གསུམ་མཐར་ཁས་བླངས་གྱུར། །དགེ་སློབ་མ་ལ་མཁན་མོ་རྐྱང་། །རབ་བྱུང་
བསྙེན་རྫོགས་གཉིས་ལ་གཉིས། །གསང་སྟོན་དྲུག་ལྡན་དྲི་ཆོག་ཤེས། །བདུན་་་
སྟེང་བསྐོ་ཚེ་འགྲོ་བཞི་བྲལ། །མ་ལོངས་སྤྲོ་དང་སྔར་བསྐོས་མིན། །བཅུ་བཞི་
དང་ལྡན་ཕ་མ་གཉིས། །དྲིས་ཚེ་གྱུར་པར་མཆོ་ཊིཀ་དང་། །ནང་འོང་ཞུས་ཚེ་
རིན་ཕྲེང་གསུངས། །ལས་སློབ་གོང་བཤད་བཅུ་གཅིག་ལྡན། །བསྙེན་རྫོགས་
ལས་སློབ་ཕར་ངེས་ཤིང་། །ཚངས་སྤྱོད་དགེ་སློབ་མར་ངེས་སོ། །བསྒྲུབ་བྱར་
སྡོམ་པ་སྐྱེས་ཚེ་གྱུར། །ཀློག་སློབ་སྡོམ་དག་རང་བཞིན་གནས། །ལྟ་མཚན་་་་
མཐུན་ཞིང་བསླབ་ཆོས་ཤེས། །ལན་གསུམ་རྗེས་ཟློས་བྱས་ཚེ་གྱུར། །གནས་
སུ་འོས་པ་མཁན་པོར་འདྲ། །ཆོ་ག་བྱས་ནས་གནས་མེད་ཀྱི། །ཉེས་པ་ཞག་
གཅིག་བཀག་ཟིན་གྱུར། །བསྙེན་རྫོགས་ཡུལ་ནི་མཁན་སློབ་གཉིས། །དགེ་
འདུན་ དབུས་བཅུ་མཐའ་ འཁོབ་ཏུ། །ལྔ་ ཡི་ གྲངས་ཚང་ ཁ་སྐོང་འོས། །མི་
མཐུན་གཉིས་བྲལ་ཆོས་གསུམ་ལྡན། །རྟེན་ནི་མངལ་བཤོལ་ཟླ་བསྣན་ཚེ། །
ཉི་ཤུ་ལོ་ལོན་ཁྱིམ་སོ་བཟུང་། །བུད་མེད་མངལ་བཤོལ་ཟླ་བཅས་ལོ། །བཅུ་
གཉིས་བསམ་པས་དེར་ཤེས་དགོས། །མ་ལོན་ལོན་ཤེས་སྡོམ་པ་སྐྱེ། །རྫོགས་ནས་
མ་ལོན་ཤེས་སྡོམ་གཏོང་། །ཁྱིམ་བཟུང་བཅུ་གཉིས་ལོ་ལོན་མ། །སྐྱེ་ཚེ་མཚན་་་་
འགྱུར་ཕ་སྡོམ་སྐྱེ། །ཤེས་ཀྱང་མི་གཏོང་དམིགས་བསལ་ལོ། །ཆོས་གོས་གསུམ་
ཚང་བུད་མེད་ལ། །རྔུལ་གཟན་ཤིང་ང་དཔུང་བཅད་ལྔ། །གོས་ལྷུང་མཁན་པོས་
བརླབས་ནས་གནང་། །གདིང་བ་ཆུ་ཚགས་ཚིག་གིས་བྱིན། །བསམ་པ་ལེན་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འདོད་ངེས་འབྱུང་ དང་། །ཐོབ་ ཤེས་ བསམ་ པ་ སྐྱེ་རུང་ དགོས། །སྐྱེ་ གནས་
མཛེས་ཁྱད་བར་ཆད་བྲལ། །ཡུལ་དུས་གནས་སྐབས་སེམས་ཅན་དང་། །
ཡན་ལག་ངེས་པ་ལྔ་བྲལ་དང་། །བསླབ་ཚིགས་སྔ་མ་སྔོན་སོང་དགོས། །མ་
སོང་སྐྱེ་ཡང་ཕུན་ཚོགས་མིན། །ཆོ་ག་སྦྱོར་དངོས་མཇུག་གསུམ་ལས། །མཁན་
པོར་ ཕྱོགས་ པས་ ལས་བྱེད་ དང་། །གསང་ སྟོན་ གསོལ་བཏབ་མཁན་པོར་
གསོལ༑ ༑དེ་ཡིས་གོས་ལྷུང་བརླབས་ནས་སྟེར། །ལྷུང་བཟེད་བསྟན་བརླབ་
ལྟུང་ཐུན་བརླབ། །བློ་མཐུན་གསོལ་བས་གསང་སྟོན་བསྐོ། །དེ་ཡིས་ལྐོག་དྲི་
ནང་འོང་ཞུ། །གསོལ་བ་བྱས་ནས་དབུས་སུ་དྲི། །གོས་ལྷུང་མི་བསྟན་སྟོན་
དགོས་ནི། །གོས་རྒྱུ་རུང་བདུན་ཁ་དོག་གསུམ། །ལྷུང་བཟེད་རྒྱུ་གཉིས་ནག་
པོར་ངེས། །གོས་ལ་དོག་ཕྱིར་རས་ལ་གོས། །བློ་སྐྱེ་འཇིམ་ལྕགས་སྣོད་བློ་
མིན༑ ༑རྒྱུ་རླབས་ཡོད་མེད་མཚོ་ཊིཀ་གསུངས། །རིན་ཕྲེང་ཆེ་ཆུང་སྐྱ་བོར་
སྣོད༑ ༑བློ་ སྐྱེ་ཕྱིར་ན་ ལྷུང་བཟེད་ལ། །རྒྱུ་ རླབས་ཆགས་པར་འགྱུར་ཞེས་
བཀག ་བར་ ཆད་ མེད་ པར་ ངེས་ ཟིན་ ཕྱིར། །ནང་ དུ་ དྲི་ ལས་ ཐོས་ རུང་
གསུངས༑ ༑རིན་ཕྲེང་མ་དྲན་དྲན་གསར་སྐྱེ། །སྲིད་དང་གཙོ་བོ་དགེ་འདུན་
རྣམས༑ ༑ཐུགས་ཡིད་ཆེས་ཕྱིར་ནང་དྲི་གསུངས། །དངོས་གཞི་མངོན་གྱུར་
བཅུ་བརྗོད་ནས། །གསོལ་བཞིའི་ ལས་ ཀྱིས་ བསྙེན་ པར་ རྫོགས། །སྟོན་པ་
མངོན་གྱུར་དགེ་འདུན་སྟེ། །སངས་རྒྱས་བརྡར་བཏགས་སྟོན་པའི་སྐུ། །ཆོས་
དང་མཁན་སློབ་བསྙེན་རྫོགས་འདོད། །ཡོངས་དག་ཡོ་བྱད་གསོལ་དང་ལས།།
སྒྲ་བཤད་དགེ་སྒྲུབ་བསོད་སྙོམས་སློང་། །མིང་དང་ཁས་འཆེ་ སློང་གསུམ་
-68-



འདུལ་སྡོམ་པད་དཀར་ཕྲེང་མཛེས། །
བཏགས༑ ༑བཅོམ་དང་ལས་ཀྱི་དགེ་སློང་དངོས། །གསང་སྟོན་མཁན་མེད་
ཁྱིམ་པ་ཡིས། །མཁན་བྱས་སྡོམ་སྐྱེ་ཡོ་བྱད་ནི། །འགའ་མེད་ལ་སྐྱེ་གཏན་མེད་
མིན༑ ༑མ་ ཆོག་ གིས་ བསྒྲུབ་ ཕ་ སྡོམ་ སྐྱེ། །ཆོས་ གོས་ རྒྱུ་ ཡིས་ རུང་ བར་
གསུངས། །མཇུག་ཆོག་དུས་དང་གདམས་ངག་བརྗོད། །དགེ་ཚུལ་སློབ་དང་
ལས་སློབ་གཉིས། །སྟན་ལས་ལྡང་བ་མི་མཛེས་ཕྱིར། །དེ་ལས་གཞན་པའི་
དགེ་སློང་གིས། །དེ་མ་ཐག་ཏུ་དུས་གོ་བརྗོད། །ལོ་དང་དུས་ཚིགས་ཟླ་ཟླ་ངོ༌།།
ཚེས་གྲངས་ཉིན་མཚན་ཆ་གྲིབ་ཚོད། །བདུན་བརྗོད་བྱི་སོགས་ལོ་བཅུ་གཉིས། །
དུས་ཚིགས་སྐབས་འདིར་དགུན་དང་དཔྱིད། །དབྱར་དང་དབྱར་ཐུང་དབྱར་
རིང་ལྔ་། །དགུན་དཔྱིད་དབྱར་སྟོན་རེ་རེ་ལ། །ར་འབྲིང་ཐ་གསུམ་གསུམ་ཕྱེ་
བའི༑ ༑ཟླ་བ་བཅུ་གཉིས་ཟླ་ངོ་ལ། །མར་ངོ་ཡར་ངོ་གཉིས་སུ་ཡོད། །ཚེས་
གྲངས་གཅིག་ནས་བཅོ་ལྔའི་བར། །ཉིན་མཚན་ཆ་ལ་སྔ་དྲོ་གུང་། །ཕྱི་དྲོ་སྲོད་
ཐུན་དེ་ཡི་ཕྱེད། །གུང་ཐུན་དེའི་ཕྱེད་ཐོར་ཐུན་དང་། །དེའི་ཕྱེད་སྐྱ་རེངས་མ་
ཤར་ཤར། །དེ་བཞིན་ཉི་མ་མ་ཤར་ཤར། །བརྒྱད་ཆ་ཤར་དང་བཞི་ཆ་ཤར།
གུང་ཚིགས་མ་ཡོལ་བཞི་ཆ་ལུས། །བརྒྱད་ཆ་ལུས་དང་མ་ནུབ་ནུབ། །རྒྱུ་སྐར་
མ་ཤར་ཤར་བ་སྟེ། །ཉིན་མཚན་ཆ་ནི་ཉེར་གཉིས་བརྗོད། །གྲིབ་ཚོད་སོར་
གཅིག་རྐང་པ་དང༌། །སོར་བཞིའི་ཆ་ལ་སྐྱེས་བུ་བརྗོད། །དུས་ཚིགས་མང་
གསུངས་དགོས་པ་ནི། །ཕྱག་དར་ཁྲོད་ཀྱི་གོས་ཤེས་ཕྱིར། །དགུན་དཔྱིད་
དབྱར་ཏེ་གསུམ་དུ་གསུངས། །འཇིག་རྟེན་ཐ་སྙད་མཐུན་བྱའི་ཕྱིར། །དགུན་
དཔྱིད་དབྱར་སྟོན་བཞི་རུ་བཤད། །ཤི་འདྲའི་ཐུང་ངུའི་དུས་དེར་དབྱར། །ཕྱི་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མ་ཁས་ལེན་དགོས་ཕྱིར་ལྔ། །གསོ་སྦྱོང་བཅུ་བཞིའི་དུས་རྟོགས་ཆེད། །དགུན་
དང་དགུན་སྨད་དཔྱིད་སོ་ག །དབྱར་དང་སྟོན་ཏེ་དྲུག་ཏུ་གསུངས། །ལོ་མགོ་
གསེར་ འོད་ དམ་ པ་ནས། །དབྱར་ དང་ དུས་ འཁོར་ནག་ པ་ དང་
། །འདུལ་
མཛོད་དགུན་དང་བོད་རྒྱལ་རྒྱལ། །ཧོར་རྒྱལ་མཆུ་ཟླ་ནས་འཛིན་བཤད། །
ཧོར་ཟླ་བཅུ་པའི་བཅོ་ལྔ་ཡི། །མཚན་མོའི་མཐའ་ལ་སྔ་ལོ་དང༌། །སྟོན་དུས་
སྨིན་དྲུག་ཟླ་གསུམ་རྫོགས། །བཅུ་དྲུག་སྐྱ་རེངས་ཤར་བའི་ཚེ། །ཕྱི་ལོ་དགུན་
ཟླ་ར་བ་དང་། །མགོ་ཟླ་གསུམ་གྱི་ཐོག་མ་འཛིན། །འདི་ནི་བཅུ་བཞི་དབྱར་
ཁས་ལེན། །སྲ་བརྐྱང་གདིང་དུས་གསུམ་ལས་གྲུབ། །སངས་རྒྱས་བསྟན་ལ་
ཞུགས་པ་ན། །དང་པོར་འགྲིབ་པ་ལྟར་སྣང་ཡང་། །ཕྱིས་ནི་རྒྱས་པ་འབའ་
ཞིག་ཏུ། །འགྱུར་ཕྱིར་མང་ངོ་སྔོན་འགྲོ་བྱ། །ཚེས་ཞག་ཟླ་བའི་འཕེལ་འགྲིབ་
ལ༑ ༑སུམ་ཅུར་བགོས་པའི་ཆ་གཅིག་འཇོག །ཉིན་ཞག་ད་ནང་ཉི་ཤར་ནས།།
སང་གི་ཉི་མ་འཆར་ཀ་ཚུན། །ཁྱིམ་ཞག་ཁྱིམ་ནི་བཅུ་གཉིས་རེར། །ཉི་མ་ཇི་
ཙམ་གནས་ཡུན་ལ། །སུམ་ཅུར་བྱས་པའི་ཆ་གཅིག་གོ །དང་པོས་གཉིས་པའི་
དོད་མི་ཐུབ། །དེས་ན་ལོ་རེར་བཅུ་བཞི་པ། །དྲུག་འབྱུང་ལོ་རེར་ཚེས་ཉིན་
ཁྱིམ༑ ༑ཞག་གསུམ་རིམ་བཞིན་སུམ་བརྒྱའི་སྟེང་། །དོན་གཅིག་རེ་ལྔ་དྲུག་
ཅུའོ༑ ༑བཤོལ་ཟླའི་གསོ་སྦྱོང་ཐུབ་མི་ཐུབ། །དངོས་ཟླའི་ཐུབ་དང་མི་ཐུབ་
ཡིན༑ །ཉི་མས་སྐར་གཉིས་བཞི་ཆ་གཅིག །རང་འགྲོས་སྤྱོད་ཡུན་ཁྱིམ་རེར་
འཇོག ༑སྣུབས་ནས་ གཞུ་སོགས་བརྩིས་པས་ཤེས། །གྲོ་ བཞིན་བྱི་བཞིན་
སྐར་ཁོངས་བསྡུ། །མཚོ་ཊིཀ་ལས་ནི་བརྗོད་པའི་ཚེ། །ཕྲ་རིམ་བརྩི་ཚེ་རགས་
=70



འདུལ་སྡོམ་པད་དཀར་ཕྲེང་མཛེས།
:
རིམ་གསུངས། །བརྗོད་རྟོགས་སླ་ཕྱིར་གཞལ་ཚེ་ཕྲ། །བརྗོད་ཚེ་རགས་རིམ་
རིན་ཕྲེང་གསུངས། །བསླབ་མི་ཉམས་ཕྱིར་ལས་སློབ་ཀྱིས། །སྤང་བླང་ཚུལ་
དུ་གདམས་ངག་བརྗོད། །ཕ་ལ་མདོ་ཚན་བཅུ་གཅིག་དང༌། །གནས་ལྟུང་དགེ་
སྦྱོང་བཞི་བཞི་ཕྱེ། །དོན་ཚན་ཉི་ཤུ་མ་ལ་ནི། །མདོ་ཚན་བཅུ་གཉིས་ལྕི་ཆོས་
བསྣན༑ ༑དོན་ཚན་སོ་གཅིག་ཤིང་དྲུང་བཀོལ། །སྒེར་ཕམ་བཞི་དང་ལྕི་ཆོས་
བརྒྱད༑ ༑གནས་ལྟུང་དགེ་སྦྱོང་མཆོག་འདོད་དང་། །མཉམ་དང་ཚུལ་འབྲེལ་
དུལ་གནས་དགོས། །མ་བརྗོད་གུས་དང་བསྒྲུབ་བྱའོ། །དང་པོར་ཕྱག་དར་
ཁྲོད་བསོད་སྙོམས། །ཤིང་དྲུང་༌ སྨན་ བཀུས་ བོར་ བ་ བཞི། །གཉིས་ པ་ ལྟུང་
འགྱུར་ཕམ་པ་བཞི། །གསུམ་པ་གཤེ་ཁྲོས་བརྡེག་མཚང་བྲུས། །དེ་དག་སླར་
མི་བྱེད་པ་བཞི། །བཞི་པ་མཆོག་འདོད་དངོས་པོ་དེ། །མཁན་སློབ་དགེ་འདུན་
གསོལ་བ་དང་། །བཞི་ཡི་ལས་ཀྱིས་རྫོགས་པར་ཐོབ། །ལྔ་པ་བསླབ་དང་
ཚུལ་ཁྲིམས་དང་། །སོ་ཐར་མདོ་འདོན་མཉམ་པ་ཉིད། །དྲུག་པ་ཕ་བུའི་ཚུལ་
བཞིན་དུ། །མཁན་པོར་བསྙེན་བཀུར་མཁན་པོས་ཀྱང་། །ཤིའམ་སོས་བར་
ནད་གཡོག་བྱ། །བདུན་པ་ཚངས་ སྤྱོད་ རྒན་ པར་ གཞོན། །གསུམ་ལ་ གུས་
སོགས་འཇིགས་བཅས་གནས། །བརྒྱད་པ་ལུང་ནོད་ཁ་ཏོན་སོགས། །མཁས་
བྱ་བསླབ་གསུམ་ཐོབ་དང་བསྲུང་། །དགུ་པ་མདོ་འདོན་སོགས་ལ་བརྟེན། །
ལྷག་མ་སོགས་ཀྱང་ ཡོངས་ཤེས་བསྒྲུབ། །བཅུ་ པ་རྙེད་དཀའི་དལ་འབྱོར་
ཐོབ༑ ༑བསྟན་དང་མཇལ་བ་དོན་ཡོད་ཕྱིར། །བསླབ་ལ་གུས་པས་གཅེས་
སྤྲས་བྱ། །བཅུ་གཅིག་དགེ་སྦྱོང་ཚུལ་སྒྲུབ་ཐབས། །བག་ཡོད་སྒྲུབས་ཞེས་དེ་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྣམས་བརྗོད། །ཐོབ་པ་མི་ཉམས་ སྲུང་ཐབས་ནི། །གཞན་བརྟེན་བསམ་པ་
ཕུན་ཚོགས་དང་། །སྤང་བྱ་ངོ་ཤེས་བསླབ་ཡོངས་སྦྱོང་། །བདེར་གནས་རྐྱེན་
བརྟེན་སྒོ་ནས་བསྲུང་། །བྱ་བ་ཞུས་པའི་དགོས་པ་ནི། །ཉེས་ཁེགས་ཁྲེལ་ཡོད་
རུང་མིན་ཤེས། །བཀའ་བཞིན་བསྒྲུབས་པས་གནས་ལ་གུས། །འབད་པས་
བསྒྲུབ་དགོས་རུང་བ་དང་། །ཐེ་ཚོམ་ཅན་ཞུ་མི་རུང་བ། །མི་ཞུ་ཞུས་ཀྱང་མི་
གནང་ལ། །གནང་ཡང་མི་རུང་ཤེས་ཕྱིར་རོ། །ཞུ་ཚེ་ ཕྱག་འཚལ་ཙོག་པུར་
འདུག ༑ཐལ་སྦྱར་ རང་ རང་མིང་ སྨོས་ ཞུ། །གནས་དང་གནས་པ་མཚམས་
གཅིག་ན། །ནར་མའི་བྱ་བ་ཉིན་རེ་ལ། །ལན་གསུམ་རྒྱང་གྲགས་ཀྱིས་ཆོད་ན།།
ལན་རེ་ལྔ་འམ་དྲུག་ཆོད་ན། །ཞག་ལྔ་དྲུག་མཚམས་ལན་རེ་ཞུ། །དཔག་ཚད་
ཕྱེད་དང་གསུམ་ཆོད་ན། །གསོ་སྦྱོང་ཚེ་ཞུ་གློ་བུར་རྣམས། །ནམ་བྱུང་དུས་སུ་
ཞུ་བར་བྱ། །མཁན་ཡོད་དེར་ཞུ་ཆོ་ག་སྤང་། །དེ་མིན་གཞན་ལ་གནས་ཆོག་
བྱ༑ ༑སྤྱིར་བཏང་གནས་ལ་ཞུ་དགོས་ཀྱང་། །གནས་ མིན་ གཞན་ ལ་ ཞུ་ཆོག་
པའི༑ ༑ཡུལ་ གྱི་ དམིགས་བསལ་དབྱར་ ཕྱི་མའི། །ཟླ་བ་ གཉིས་ སུ་ གནས་
མེད་ན། །གཞོན་ནུ་ནང་ནས་ཆེས་རྒན་དང་། །གནས་དེ་ཉེ་འཁོར་མི་གནས་
དང༑ ༑ས་གཞན་སྤྱོད་ཚེ་གཞན་ལ་ཞུ། །དེ་མཚུངས་མདོར་བསྡུས་གཅིག་
དང་བཞི། །ཡུལ་འོས་གནས་མེད་གནས་ལྟ་བུ། །མཚམས་ནང་དེ་ན་ཡོད་ཕྱིར་
རོ༑ ༑སྤྱིར་བཏང་བྱ་བ་ཞུ་དགོས་ཀྱང་། །གནས་སྐབས་སྟོབས་ཀྱིས་མི་དགོས་
པའི༑ ༑རྟེན་གྱི་དམིགས་བསལ་ལོ་ལྔ་ལོན། །ལྔ་ཚན་ཐ་ལྡན་ལྗོངས་རྒྱུའི་
དུས༑ ༑ཕྱི་མའི་དབྱར་གྱི་ཟླ་གཉིས་དུས། །གནས་མེད་གཞོན་ནུའི་ཆེས་རྒན་
- 72 -



འདུལ་སྡོམ་པད་དཀར་ཕྲེང་མཛེས།
པ༑ ༑གནས་འཚོལ་མ་རྙེད་ཞག་ལྔ་དང་། །གློ་བུར་འོང་བ་ཉིན་གཉིས་དུས།།
ཞག་གཅིག་གནས་གཞན་ཕྱིན་པ་དང་། །གནས་བྱུང་བླ་མས་གནས་བཀག་
དང་༑ ༑དེ་མཚུངས་མདོར་བསྡུས་ གཅིག་དང་བརྒྱད། །དེ་དག་ཐམས་ཅད་
མདོར་བསྡུས་གསུངས། །ལྟོས་པ་སྔར་བཅས་གང་ཡིན་བརྟག །སྤྱིར་བཏང་
བྱ་བ་ཞུ་དགོས་ཀྱང་། །བྱ་བའི་བྱེ་བྲག་ཞུ་མི་དགོས། །བཤང་གཅི་སོར་ཤིང་
དོར་བ་དང་། །མཚམས་ཁོངས་ཞར་བྱུང་མཆོད་རྟེན་ཕྱག །འཆག་ཕྱིར་འདོམ་
ནི་ཞེ་དགུར་འགྲོ། །བྱ་བ་ཞུས་ཏེ་འགྲོ་བའི་ཞོར། །ལས་སུ་བསྐོས་པ་གཞན་
བྱུང་ དང༌། །ཆུ་བཏུང་ གོས་ ཀྱི་རྡུལ་སྤྲུག་ དང་། །དེ་མཚུངས་ མདོར་ བསྡུས་
གཅིག་ དང༌ དགུ། །དང་ པོ་ གསུམ་ དང༌ ཆུ་བཏུང་ བཞི། །ལུང་ ལས་ དངོས་
གསུངས་ལྔ་མདོར་བསྡུས། །གནས་དེའི་གོས་ལྷུང་ལས་དོགས་དང་། ། །
དེ་ལ་ནད་གཡོག་འགྱོད་བསལ་དང་། །སྡིག་ཅན་ལྟ་བ་སྤོང་དགོས་སམ། །གནས་
དེས་གཞན་གྱི་ལས་དེ་དག །བྱེད་ཚེ་གནས་པས་ལས་དེ་རྣམས། །བདག་གིས་་་་་
འམ་བྱེད་གཞུག་ཅེས། །བརྩོན་པ་ཆེན་པོས་བསྒྲུབ་པར་བྱ། །གནས་སྔོན་འདུལ་
བ་ཤེས་པ་དེ། །ནད་ཀྱིས་དབང་པོ་དྲན་ཉམས་ཚེ། །གནས་པ་ཤེས་པས་འགྱོད་
བསལ་རུང་། །ནན་ཏུར་མ་བྱས་ཉེས་བཟློག་ཚེ། །ནན་ཏུར་འདོད་པའི་དགེ་འདུན་
ལ༑ ༑གནས་ཀྱི་ནན་ཏུར་གནས་པས་དགག །བྱས་ན་དགེ་འདུན་བཟོད་ པར་
གསོལ༑ ༑བྱེ་བའི་དགག་བྱ་ལྡན་གྱུར་ན། །འཁོར་མང་སྡེ་སྣོད་འཛིན་པ་ལ། །
ནན་ཏུར་བྱེད་ན་སྦོམ་པོར་གསུངས། །གཞན་དུ་རུང་བར་འོད་ལྡན་གསུངས། །
སྤོ་མགུ་འདོད་ལ་དགེ་འདུན་གྱིས། །སྤོ་སོགས་སྤྱིན་དུ་གཞུག་བྱ་ཞིང་། །དབྱུང་
- 73-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བར་འདོད་ལ་དབྱུང་བྱ་ཞེས། །བརྩོན་པ་ཆེན་པོས་བསྒྲུབ་པར་བྱ། །ཕྱིན་ཆད་
ལྟུང་བའི་རྒྱུན་སྡོམ་ན། །སྡེ་སྣོད་འཛིན་པས་གཅིག་གི་མདུན། །བཤགས་རུང་
ཕྱིར་བཅོས་གཞི་ལས་གསུངས། །སྡོམ་སེམས་མི་སྐྱེ་སྤོ་སོགས་དགོས། །ལྷུང་
བཟེད་ལས་སོགས་སློབ་དཔོན་གྱིས། །ནུས་ཀྱང་སློབ་མས་བསྒྲུབ་དགོས་ལ།།
སློབ་མས་མི་ནུས་བླ་མས་ཀྱང་། །རང་གི་གནས་ལ་གུས་བྱེད་འོས། །རབ་
བྱུང་གནས་པའི་མཚན་ཉིད་དོ། །སྡོམ་པ་བརྟན་པའི་ཡན་ལག་གི །ལོ་གྲངས་
ལོན་དང་འདུལ་བ་ཤེས། །གཉིས་ཚོགས་མ་ཡིན་ རང་རྒྱལ་ལས། །དམན་
ཞིང་ད་ཆོག་བཅས་ནས་ཀྱི། །རབ་བྱུང་གནས་འོས་མཚན་ཉིད་དོ། །བླ་མ་ལ་
གུས་ཚུལ་ཁྲིམས་དག །བསམ་གཏན་འདོན་ལ་རྟག་ཏུ་བརྩོན། །གྲིམས་ཤིང་
དུལ་ ལ་ བཟོད་ དང་ ལྡན། །སྡོམ་ བརྩོན་ གནས་ པའི་ ཆོས་ ཤེས་ བྱ། །ཕན་
འདོགས་ཡན་ལག་བཅུ་གཉིས་སྟེང་། །བཙུན་བརྟན་མཁས་དང་ཁ་སྐོང་ཆོས།།
བཅོ་ལྔ་ལྡན་ན་མཁན་གནས་གཉིས། །བྱ་རུང་གནས་མེད་འདུག་ཏུ་རུང་།།
ལོ་གྲངས་ཕར་བཅུ་མར་བཅུ་གཉིས། །ལོན་ཀྱང་ལྔ་ཕྲུགས་མི་ལྡན་ན། །ཉེས་
དམིགས་མཁན་སོགས་དེ་ལས་ལྡོག །
ལྔ་ཕྲུགས་ཀྱི་རྣམ་གཞག་བཤད་པ། །
ལྔ་ཚན་ཉེར་གཅིག་ལུང་གཞི་ལས། །ལོ་བཅུ་ལོན་དང་འཛིན་དང་མཁས།།
རིག་དང་གསལ་དང་འཛིན་འཇུག་དང་། །སློབ་དང་སློབ་འཇུག་རྣམ་གཉིས་
74



1: ༡༡་་་་འདུལ་སྡོམ་པད་དཀར་ཕྲེང་མཛེས། ་
་་་་
དང༌༑ ༑ཕུན་སུམ་ཚོགས་གཉིས་རྣམ་པ་གསུམ། །སློབ་དང་མི་སློབ་བྱུང་ཤེས་
དང་༑ ༑གནས་འཆའ་འཆར་འཇུག་ལྟུང་བ་ཤེས། །ལྷོ་ཡི་རི་ལ་རྒྱུ་བ་ཡི། །སྡེ་
ཚན་ཡང་དག་བསྡུས་པ་ཡིན། །ཞེས་གསུངས་ལྔ་ཚན་བསྡུ་བ་ནི། །འདུལ་བ་
འབའ་ ཞིག་ཤེས་ པའི་ ཕྱིར། །བྱུང་ཤེས་ལྟུང་ཤེས་ ཁྱད་ཅན་མིན། །འདུལ་
ཤེས་སྟེང་དུ་གཞན་གཉིས་ཤེས། །འཕགས་ཆོས་ཐོབ་སོགས་ཁྱད་པར་གྱི། །
ཡོན་ཏན་ཡར་ལྡན་ཡོད་པའི་ཕྱིར། །ལྔ་ཚན་བཅུ་དགུ་ཁྱད་པར་ཅན། །རིན་
ཕྲེང་ལྔ་ཚན་ཕྱི་མ་བཞི། །ཁྱད་ཅན་མིན་པར་གསུངས་པས་དཔྱད། །ལྔ་ཚན་
གཞན་གྱི་ཡན་ལག་ནི། །ཟླ་བོར་ངེས་གཟུང་དགོས་པའི་ཕྱིར། །གསལ་དང་
འཛིན་འཇུག་ སློབ་ འཇུག་ གཉིས། །ལྔ་ པ་ རང་ དབང་ ཅན་ མ་ ཡིན། །རིམ་
བཞིན་རིག་དང་འཛིན་པ་དང་། །བསླབ་དང་འདུལ་བ་ལ་སློབ་དགོས། །བཅུ་
བདུན་ལྔ་པ་རང་དབང་ཅན། །བརྟན་མཁས་གཉིས་ཚོགས་གནས་མེད་དུ། །
འདུག་རུང་གང་ཟག་རང་དབང་ཅན། །གཞན་ནི་དེ་ལས་ལྡོག་པ་འོ། །ལྔ་ཚན་
གཞན་གྲངས་མ་ཚང་བའི། །ཁ་སྐོང་ཕར་ལ་འགྲོ་དགོས་པ། །ཡན་ལག་རང་
དབང་ཅན་མ་ཡིན། །འགྲོ་མི་དགོས་པ་རང་དབང་ཅན། །ཚུལ་ལྡན་མང་ཐོས་
བརྩོན་ཤེས་ལྡན། །བར་ གཅོད་བར་ གཅོད་ མིན་ སྨྲ་དང་། །རྗེས་ སྟོན་ རང་
དབང་མིན་པ་བརྒྱད། །སོ་གཉིས་རང་དབང་ཅན་དུ་གསུངས། །བདེ་འདུལ་
ཏིང་འཛིན་ཤེས་རབ་དང༌། །རྣམ་གྲོལ་དེ་ཤེས་དེ་མཐོང་བསྣན། །སྨྲ་དང་
རྗེས་སྟོན་དོར་བས་དཔྱད། །འདུལ་ཤེས་བགྲང་ན་ཁ་བསྡུས་ཀྱི། །ལྔ་ཚན་
ལྡན་ལ་ཕན་ཡོན་གསུམ། །འབྱུང་ལ་མ་བགྲང་དེ་ལས་ལྡོག །ལྔ་ཚན་གང་
- 75 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རུང་ལྡན་པས་འབྱུང་། །ཀུན་ལྡན་མི་དགོས་མི་ སྲིད་ ཕྱིར། །བཅུ་ལོན་ནད་
གཡོག་འགྱོད་བསལ་དང་། །སྡིག་ལྟ་སྤོང་དང་མི་དགའ་དོར། །བྱེད་དང་བྱེད་
དུ་འཇུག་ནུས་ལྔ། །ཕྱི་མ་བཞི་ཡིས་བརྩེ་བཟོད་ལྡན། །འདུལ་བ་མངོན་པ་
བསམ་ ཤེས་ བསྟན། །འདི་ནི་ གཉིས་ ཤེས་ལྔ་ པ་ ཡིན། །གསུམ་ འཛིན་ཚིག་
དོན་མི་བརྗེད་འཛིན། །གསུམ་མཁས་ཚིག་དོན་འདྲེས་གནས་འབྱེད། །
གསུམ་རིག་ལུང་རིགས་ལ་བརྟེན་བརྩམ། །གསུམ་གསལ་རང་བརྩམ་གཞན་
ལ་སྟོན། །གསུམ་བཟུང་གཞན་ལའང་འཛིན་འཇུག་ནུས། །ཚིག་དོན་ཤེས་
པའི་གསུམ་ཤེས་ལྔ། །ལྷག་ཚུལ་སེམས་དང་ཤེས་རབ་ལ། །སློབ་དང་གསུམ་
ལ་སློབ་འཇུག་ནུས། །བསླབ་གཞི་ཀུན་དང་བསམ་གཏན་བཞི། །ཟག་མེད་
ལམ་ལ་རིམ་བཞིན་སྦྱར། །བདེ་འདུལ་ཤེས་རབ་ཟད་པ་དང་། །མི་སྐྱེ་ཤེས་
ལ་གསུངས་པས་དཔྱད། །མྱང་འདས་དོན་དང་ ཕྱི་པ་དང༌། །ཐུན་མོང་མིན་
ཕྱིར་ལྷག་ཅེས་བྱ། །བདུན་ལ་མང་ཐོས་ཐུན་མོང་བའི། །སྒྲ་སོགས་མང་དུ་
ཐོས་ ལ་ འདོད། །འགྲེལ་ ཆུང་ ལས་ གསུངས་ ཚུལ་ ལྡན་ བཟློས། །རིན་ ཕྲེང་
སློབ་དོན་ད་གཟོད་སློབ། །གོམས་ཟིན་མིན་ཕྱིར་འཕགས་མིན་གསུངས། །
བདེ་འདུལ་འཕགས་པའི་ ཡིན་ གསུངས་དཔྱད། །ལྷག་སྤྱོད་འདུལ་དང་སོ་
སོར་ཐར། །གསུམ་ལ་སློབ་དང་གཞན་སློབ་འཇུག །རིམ་བཞིན་འདུལ་བ་
ནས་བཤད་པའི། །སྤྱོད་ལམ་བཞི་དང་ལུང་སྡེ་བཞི། །ཕ་མའི་སོ་སོར་ཐར་
མདོ་གཉིས། །གཉིས་ལ་མདོ་མངོན་མང་ཐོས་སྦྱར། །བདེ་འདུལ་འདུལ་བ་
མང་ཐོས་གསུངས། །འདི་ཡན་དགུ་ལ་ཚུལ་ལྡན་དང་། །མང་ཐོས་སྦྱར་བས་
- 76 -



ལ་འདུལ་སྡོམ་པད་དཀར་ཕྲེང་མཛེས།
ལྔ་ལྔར་འགྱུར། །ཚུལ་ལྡན་ཕམ་པས་མ་གོས་ཤིང་། །རང་བཞིན་ཁ་ན་མ་ཐོར་
འཛེམ༑ ༑མང་ཐོས་ཡན་ལག་ཟླ་བོ་ཡིས། །མ་ཐོས་རང་རང་སྐབས་དང་སྦྱར།།
དད་དང་ཚུལ་ཁྲིམས་ཐོས་དང་གཏོང་། །ཤེས་རབ་ཕུན་ཚོགས་ཕུན་ཚོགས་
གོང་༑ ༑དད་གསུམ་བཅས་ རང་ ཉེས་ སྤོང་དང་། །འདུལ་མང་ཐོས་པ་ཆོས་
གསུམ་ལྡན། །གཏོང་བ་ཆོས་གསུམ་ལྡན་པ་དང༌། །རང་སྤྱི་རྣམ་འབྱེད་རིམ་
པ་བཞིན། དད་སོགས་ཙམ་མིན་ཕུན་ཚོགས་ཕྱིར། །ཚུལ་ཁྲིམས་ཏིང་འཛིན་
ཤེས་རབ་དང་། །རྣམ་གྲོལ་ཤེས་མཐོང་ཕུན་ཚོགས་འོག །རིམ་བཞིན་འདུལ་
ཤེས་སེམས་རྩེ་གཅིག །རྣམ་འབྱེད་གཉིས་ཀ་ལས་ གྲོལ་དང་། །ཟད་མི་སྐྱེ་
ཤེས་མི་སློབ་ལྟ། །དྲན་དང་ནང་འཇོག་མཉམ་གཞག་ལ། །ཚུལ་ལྡན་མང་
ཐོས་ བརྩོན་ ཤེས་ སྦྱར། །དྲན་ ཉེར་ བྱིང་ རྒོད་ མ་ བྲལ་ བྲལ། །ཚུལ་ ཁྲིམས་
འདུལ་ཐོས་ཡང་དག་སྤོང་། །ཆོས་རབ་རྣམ་འབྱེད་རིམ་པ་བཞིན། །གསུམ་
གྱི་དོན་ཤེས་ལྔ་པ་དགུ། །དེས་ན་གསུམ་ཤེས་བཅུ་བཞིའོ། །ཚུལ་ཁྲིམས་ཏིང་
འཛིན་ཤེས་རབ་དང་། །རྣམ་གྲོལ་དེ་ཤེས་དེ་མཐོང་སློབ། །རིམ་བཞིན་སློབ་
པའི་དེ་གསུམ་དང་། །ཅི་རིགས་རྣམ་གྲོལ་དེ་ཤེས་མཐོང་། །ཤེས་བརྒྱད་དེ་
ཤེས་མཐོང་སྒོམ་གྱི། །བར་ཆད་མེད་ལམ་དེ་མཐོང་ཡིན། །རིན་ཕྲེང་ལས་
གསུངས་ཊིཀྐ་བཞིན། །མི་སློབ་དེ་ལྔ་རིམ་པ་བཞིན། །མི་སློབ་པ་ཡི་དང་པོ་
གསུམ༑ ༑ཤེས་རབ་རྐྱང་གྲོལ་ཟད་མི་སྐྱེ། །ཤེས་དང་མི་སློབ་ལྟ་བ་འོ། །གཉིས་
ལ་འདུལ་ཤེས་མ་བགྲང་ཡང་། །ལོ་བཅུ་ལོན་པས་འདུལ་ཤེས་གྲུབ། །མི་
སློབ་ ཚུལ་ ཁྲིམས་ མིང་ གིས་ ནི། །འདུལ་ ཤེས་ བསྟན་ ཅེས་ བདེ་ འདུལ་
- 77-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གསུངས༑ ༑དགེ་སྦྱོང་ཚུལ་ཤེས་ལྔ་ པ་གཉིས། །བྱུང་དང་བཅས་དང༌ རྗེས་
བཅས་དང་། །བཀག་གནང་མངོན་ཤེས་བྱུང་བ་ཤེས། །བྱུང་བ་གླེང་གཞི་རྒྱུ་
མཚན་ དང་། །བྱེད་ རྒྱུ་ གསུམ་ མོ་ གླེང་གཞི་ནི། །ཡུལ་ དང་ གང་ ཟག་ ཉོན་
མོངས་དང་། །ཉེས་པའི་གཞི་ཡི་བྱེ་བྲག་བཞི། །རྒྱུ་མཚན་དགག་བྱའི་ཉེས་
དམིགས་དང༌། །བྱེད་རྒྱུ་གཞི་བསམ་སྦྱོར་མཐར་ཐུག །ཕྱི་མ་གཉིས་ནི་དགག་
དགོས་དང༌། །ཉོན་མོངས་ལ་འཇོག་མཚོ་ཊིཀ་གསུངས། །བྱུང་ལ་མ་བཅས་
མ་བཅས། །བྱུང་བཅས་བྱུང་ཤེས་དགག་སྒྲུབ་གནང། །རང་རང་བཅས་པའི་
བྱུང་བ་ཤེས། །བཅས་ པ་ དགག་སྒྲུབ་གནང་ གསུམ་ གྱི། །བསླབ་ གཞི་རྣམ་
པར་ བཞག་ པའི་བཀའ། །རྗེས་བཅས་ བྱ་ བའི་ རིགས་ གཅིག་ ལ། །བཅས་
མཛད་དེ་ལ་དོགས་གཅོད་ཕྱིར། །བཅས་པ་གཉིས་པ་མཛད་པ་འོ། །སྒྲུབ་
རྗེས་སྒྲུབ་པ་དབྱར་སྔ་མར། །གནས་དགོས་མ་གྲུབ་ཕྱི་མར་གནས། །སྒྲུབ་
རྗེས་གནང་བ་ཚེས་བཟང་ལ། །འཆད་ཉན་བསྒྲུབས་ནས་ནད་པར་གནང་། །
སྒྲུབ་ རྗེས་དགག་པ་གསོ་དབྱར་བསྒྲུབ། གནས་བརྟེན་འདོམ་ཚེ་གནས་པ་
བཀག ༑གནང་རྗེས་གནང་བ་སྣའི་སྦུབས་ཅན། །གནང་རྗེས་ཡུ་ཐུང་ཡུ་རིང་
གནང་༑ ༑གནང་རྗེས་སྒྲུབ་ པ་དབྱར་བརླབས་ནས། །འགྲོར་གནང་དབྱེན་
ཞིའི་ཕྱིར་དུ་བསྒྲུབ། །གྲོགས་བཅས་འགྲོར་གནང་གྲོགས་ན་ན། །ནད་གཡོག་
དགོས་ལ་རིན་ཕྲེང་གསུངས། །གནང་རྗེས་དགག་པ་མཆིལ་ལྷམ་གནང་། །
རྗེས་སུ་ཀྲོག་ཀྲོག་སྒྲ་ཅན་བཀག །དགག་ རྗེས་ དགག་པ་མི་ཚངས་སྤྱོད།།
-78-



ལྟ་བ་དེ་འདུལ་སྡོམ་པད་དཀར་ཕྲེང་མཛེས། ་་་་་་་་་་
བཀག་རྗེས་སྤྲ་མོར་ལོག་ཞུགས་བཀག །དགག་རྗེས་སྒྲུབ་པ་ཉོ་ཚོང་བཀག །
བུན་གཞལ་མ་ནུས་ཉོ་ཚོང་བསྒྲུབ། །རིན་ཕྲེང་མཁན་སློབ་མདུན་འགྲོ་བཀག།
ཉམ་ངའི་གནས་སུ་སྒྲུབ་ལ་གསུངས། །དགག་རྗེས་གནང་བ་དུས་མིན་ཟས།།
བཀག་ནས་ནད་པར་ཉེས་མེད་གནང་། །དགག་རྗེས་དགག་དང་སྒྲུབ་རྗེས་
སྒྲུབ༑ ༑གནང་ རྗེས་ གནང་ གསུམ་ སྔར་བཅས་ ཀྱི། །རྒྱུ་མཚན་ སོར་ གནས་
གང་ཟག་གི །ལོག་རྟོག་སེལ་ཕྱིར་མ་དོར་མུ། །སྔར་བཅས་རྒྱུ་མཚན་དོར་རྗེས་
ཀྱི༑ ༑བཅས་པའི་རྒྱུ་མཚན་ཞུགས་པའི་ཕྱིར། །ལྷག་མ་རྣམས་ནི་དོར་བ་དྲུག།
གནང་རྗེས་དགག་པ་གཏན་མེད་དང་། །ཕྱི་དྲོའི་ཟས་གནང་ཟིལ་གནོན་དོར།།
དགག་རྗེས་དགག་པ་བཅས་རང་གི །ཉེས་པའི་གཞིར་གནས་གཞན་བརྒྱད་
ནི༑ ༑བཅས་རྐྱང་གཞིར་གནས་ཆང་མ་གཏོགས། །ལུང་ལས་མངོན་པའི་ང་
རྒྱལ་གྱིས། །རྫུན་སྨྲས་རྨི་ལམ་ཞུ་བྱུང་དང་། །ནད་པར་ཞུ་མར་འབྲུ་མར་དང་།།
འདྲེས་པའི་ཆང་འཐུང་གནང་གསུངས་པ། །ལྟུང་མེད་ཙམ་དང་དྲི་དང་རོ། །མི་
མངོན་ཆང་འཐུང་ལ་གནང་བཏགས། །ལྡོག་འཇུག་མ་བྱས་ལྟུང་ཆད་བཅས།།
དགག་སྒྲུབ་བཅས་པ་མཚན་ཉིད་པ། །གནང་བཅས་ འཇུག་ལྡོག་མ་ བྱས་
ཀྱང་༑ ༑ལྟུང་མེད་བཅས་པ་ཙམ་ཉིད་ཀྱིས། །བཅས་པ་མཚན་ཉིད་པ་རིགས་
ཏེ༑ ༑གཞན་དུ་གནང་རྗེས་བཅས་པ་ལ། །ལྟོས་པ་སྔར་བཅས་མེད་འགྱུར་
ཕྱིར༑ ༑དགག་ རྗེས་ དགག་ དང་ སྒྲུབ་ རྗེས་ སྒྲུབ། །སྔར་ ནས་ དགག་ སྒྲུབ་
བཅས་ཟིན་ཕྱིར། །དེ་གཉིས་ རྗེས་བཅས་བཏགས་པ་དང་། །གཞན་བདུན་
རྗེས་ བཅས་ མཚན་ ཉིད་ པ། །གནང་ བ་ སྔར་ནས་ གནང་བ་ དང་། །གནང་
- 79 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ། །
བཅས་འཕྲལ་ལ་གསར་དུ་འཆའ། །ངེས་པ་བཞི་ལ་དགག་བྱ་དགོས། །ལྡོག་
པ་ཙམ་གྱིས་བཅས་ལྡོག་ཏེ། །ཡུལ་ངེས་ཨསྨ་པ་རན་ཏར། །ཇི་ཙམ་ཁྲུས་བྱེད་
ལྟུང་མེད་དང་། །དུས་ངེས་ཟླ་ཕྱེད་ཁྲུས་བྱེད་དང་། །དངོས་ངེས་སོ་ཕག་རིམ་
ལྷག་བརྩིགས། །གང་ཟག་ངེས་པ་བ་ལང་བདག །ཕྱི་དྲོ་སྒྲེགས་མིད་ལྟུང་བ་
མེད༑ ༑བྱང་དུ་བྱིན་ལེན་མ་བྱས་པར། །ཟ་ལ་དུས་བྱིན་མ་བརླབས་ན། །
དངོས་མེད་བསླབ་ཉེས་འབྱུང་དམིགས་བསལ། །ངེས་པ་བཞི་ལས་གཞན་དུ་
ནི༑ ༑དེ་འབྲེལ་དགག་དགོས་ལོག་ཙམ་གྱིས། །བཅས་པ་ལྡོག་ན་བཅས་པ་
རྣམས༑ ༑ཧ་ཅང་མི་བརྟན་སྐྱོན་འགྱུར་ཕྱིར། །བཅས་པ་མི་ལྡོག་གནས་ངན་
ལེན༑ ༑མ་བརྗོད་ཁྱིམ་པ་མ་དད་སྐྱེ། །དགག་བྱ་བྱུང་ཚེ་མ་བསྐོས་ན། །མི་
བརྗོད་བསྐོས་ན་བརྗོད་དགོས་སྒྲུབ། །ངེས་བཞིར་དགག་དགོས་ལོག་གྱུར་ཏེ།།
དགག་ལས་སྒྲུབ་བཅས་སུ་གྱུར་ན། །སྔ་ཕྱི་ལས་འདས་ལྟུང་བ་མཉམ། །བལ་
དཀར་བལ་ནག་དཀོན་མོད་སར། །དཀར་ནག་གོ་ལྡོག་ལྟུང་མཉམ་བཞིན། །
ངེས་བཞི་ལས་གཞན་སྔར་བཅས་ལས། །རྗེས་བཅས་ལས་འདས་ན་སྨད་
འགྱུར༑ ༑སྔར་བཅས་གནས་ངན་ལེན་བརྗོད་ན། །ལྟུང་བྱེད་བསྐྱེད་དང་རྗེས་
བཅས་ལ། །བསྐོས་ནས་མ་བརྗོད་ཉེས་བྱས་བསྐྱེད། །སྔར་བཅས་སྐྱེ་གཅོད་
ལྟུང་བྱེད་དང་། །རྗེས་བཅས་སྲོག་ཆགས་བསྐྱབ་པའི་ཕྱིར། །དུས་དྲན་བྱས་
ནས་མ་བཅད་ཉེས། །དམིགས་བསལ་སྔར་བཅས་དགེ་སློང་མས། །ཕ་ལ་
ཕྱག་མ་བྱས་ན་ཉེས། །རྗེས་བཅས་གནས་ཕྱུང་དགེ་སློང་ལ། །བཀག་ཀྱང་
ཕྱག་བྱས་བཟློག་ཕམ་བསྐྱེད། །བཀག་པ་སྲོག་གཅོད་ལ་སོགས་པ། །སྲོག་ལ་
- 80 -



1:|
་ འ དུལ་སྡོམ་པད་དཀར་ཕྲེང་མཛེས། །
བབས་ཀྱང་མི་བྱ་ཞེས། །བཅས་རང་གནང་མེད་བཀག་པ་གཉིས། །གནང་བ་
བྱས་ཀྱང་མ་བྱས་ལ། །ལྟུང་མེད་ཅི་དགར་སྤྱོད་པ་གནང་། །གཞན་ལ་གཏན་
དུ་གནས་འཆར་འཇུག །རེ་ཞིག་གནས་འཆར་འཇུག་ནུས་ལ། །བར་གཅོད་
གཅོད་མིན་སྨྲ་རྗེས་སྟོན། །བཞི་རེ་སྦྱར་བས་ལྔ་པ་གཉིས། །བྱ་མིན་ཀུན་དང་
སྒྲུབ་གནང་ཀུན། །དེ་གཉིས་གསང་སྟོན་སློབ་མ་སོགས། །ཉེས་བཟློག་དགེ་
སྦྱོར་རིམ་པ་བཞིན། །ལྟུང་དང་ལྟུང་མིན་ལྕི་ཡང་ཤེས། །སོ་ཐར་སྡེ་བཞི་ཁ་
ཏོན་ཐོན། །འདུལ་རྐྱང་ཚིག་དོན་གཉིས་ཤེས་པའི། །ལྟུང་ཤེས་ལྔ་པ་ཉེར་
གཅིག་པའོ། །ལྟུང་བ་སྡེ་ལྔ་ལྟུང་མིན་ནི། །དེ་ལས་ལྡོག་པ་བྱ་བའི་ཆ། །ལྕི་
ཡང་ལྔ་སྟེ་ངོ་བོ་དང་། །བྱེད་པ་བསམ་གཞི་ཚོགས་པ་འོ། །ངོ་བོས་གོང་ལྕི་
འོག་ཡང་ངམ། །ཕམ་ལྕི་ལྷག་འབྲིང་དེ་མན་ཡང་། །འཆབ་ཕམ་དང་ནི་དབྱེན་
ལྷག་གཉིས། །གཅིག་པུ་ལམ་འགྲོའི་ལྷག་མ་དང་། །དུད་འགྲོ་གསོད་པའི་
ལྟུང་བྱེད་གཉིས། །ལྕི་ཡང་གོ་ལྡོག་དམིགས་བསལ་ལོ། །བཅས་རང་ཉེས་པ་
ཡང་དང་ལྕི། །བྱེད་པས་མ་གུས་ཉོན་མོངས་མང་། །མི་ཤེས་པས་བྱས་ལྕི་
འབྲིང་ ཡང་
། །བསམ་ པས་ ཉོན་ མོངས་ ཆེ་ འབྲིང་ ཆུང་། །གསུམ་ ལས་ ལྕི་
འབྲིང་ཡང་གསུམ་འབྱུང་། །ཚོགས་པའི་སྒོ་ནས་ལྔ་ཚན་ཡང། །གྲངས་ཤེས་
འབྲིང་དང་མི་ཤེས་ལྕི། །མཚམས་ནང་རྒན་པ་ཆོས་ལྔ་ལྡན། །མེད་ན་དེ་ལྡན་
གཞོན་པ་ལ། །གནས་བཅའ་ཕྱག་བྱ་མ་གཏོགས་པ། །ཉེ་གནས་ཚུལ་ཁྲིམས་
གཞན་ཀུན་བྱ། །ལྔ་ལོན་ལྷན་ཅིག་སྦྱར་ཐ་དང་། །ལྡན་ན་གནས་ལ་མ་བརྟེན་
པར་༑ ༑ལྗོངས་རྒྱུར་འགྲོར་རུང་གཞན་དུ་ན། །དགྲ་བཅོམ་སྔོན་གནས་དྲན་པ་
-81-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དང་༑ ༑འཆི་འཕོ་སྐྱེ་ཤེས་ཟག་ཟད་ཤེས། །གསུམ་རིག་ཡིན་ཀྱང་འགྲོ་མི་
རུང་༑ ༑མཚོ་ཊིཀ་ལུང་དང་ཊིཀྐ་དང༌། །འགལ་ཕྱིར་འདི་གཉིས་ངེས་བཟུང་
གསུངས༑ ༑རིན་ ཕྲེང་ དེ་ནི་མཚོན་དོན་ཏེ། །ལྔ་ལོན་ལྔ་ ཕྲུགས་ གང་ ལྡན་
ཀྱང་༑ ༑གནས་མེད་ལྗོངས་རྒྱུར་འགྲོ་རུང་གསུངས། །དང་པོ་ལྔ་ཕྲུགས་སློབ་
མི་སློབ། །བདུན་ཕྲུགས་སློབ་འཇུག་གཉིས་དགུ་ཕྲུགས། །ལྷག་མ་བཅུ་དྲུག་
དྲུག་ཕྲུགས་གསུངས། །གསལ་དང་འཛིན་འཇུག་གཉིས་ལ་དཔྱད། །
འགལ་རྐྱེན་བར་ཆད་ཀྱི་མཚན་ཉིད་བཤད་པ།
ད་
བར་ཆད་སྐབས་འདིའི་སྤྱི་དོན་དགུ །སྐྱེ་གནས་ཁྱད་མཛེས་བར་ཆད་
བཞི༑ ༑སྤྲུལ་པ་ལ་སོགས་བཅོ་བརྒྱད་ལ། །ལུས་རྟེན་དབང་གིས་སྡོམ་མི་སྐྱེ།།
རྐུ་ཐབས་སུ་གནས་སོགས་བཅུ་ལ། །ལས་སྒྲིབ་དབང་གིས་སྡོམ་མི་སྐྱེ། །ལོ་
གྲངས་མ་ལོན་སོགས་བཞི་ལ། །གནས་སྐབས་དབང་གིས་སྡོམ་མི་སྐྱེ། །མུ་
སྟེགས་ལྟ་ལྡན་སོགས་ལྔ་ལ། །བསམ་པའི་དབང་གིས་སྡོམ་མི་སྐྱེ། །སྐྱེ་བའི་
བར་ཆད་སོ་བདུན་ནོ། །གནས་ པའི་བར་ཆད་རྒྱལ་པོ་དང་། །ཕ་མས་ མ་
གནང་ལ་སོགས་ལྔ། །ཁྱད་འགྱུར་བར་ཆད་མཛེ་འབྲས་དང་། །ཕོལ་མིག་ལ་
སོགས་བཞི་བཅུ་གསུམ། །མཛེས་པའི་བར་ཆད་ལུང་གཞི་ལས། །ལག་རྡུམ་
ལ་སོགས་ཉེར་གསུམ་དང་། །ཕྲན་ཚེགས་སྐྲ་སེར་ སོགས་དོན་གཉིས། །ཞུ་
བར་སེན་མོ་གཅིག་པ་སོགས། །ལྔ་བཅུ་གསུངས་པས་བརྒྱ་ཞེ་ལྔ། །ངོ་བོའི་ཆ་
- 82 -



1
འདུལ་སྡོམ་པད་དཀར་ཕྲེང་མཛེས། ་་་་་
ནས་ གཉིས་ སུ་ འདུ། །སྐྱེ་བའི་ བར་ ཆད་ གཙོ་བོ་དང༌། །བར་ ཆད་ གཞན་
རྣམས་གཙོ་བོ་མིན། །དུས་ཀྱི་སྒོ་ནས་ཚེ་དེ་ལ། །གྲོལ་བའི་སྐབས་ཡོད་རེ་
ཞིག་པ། །གྲོལ་བའི་སྐབས་མེད་གཏན་དུ་བ། བསྒྲུབ་བྱ་ཡུལ་གྱི་ཆོས་གང་
ཞིག །ཆོས་འདིའི་ དགེ་ སྦྱོང་ བྱ་ རུང་ གེགས། །འདིར་ བསྟན་ བར་ ཆད་ ཀྱི་
མཚན་ཉིད། །ཐུན་མོང་ བྱེད་ལས་འབོག་ པ་པོར། །ལྷག་ ལྟུང་ཉེས་བྱས་ཅི་
རིགས་བསྐྱེད། །སོ་སོའི་བྱེད་ལས་སྔར་བཤད་ཟིན། །སྐྱེས་པ་ཁོ་ནར་བཞག་
པ་ནི། །བུད་མེད་འདྲ་བའི་སྐྱེས་པ་དང་། །བུད་མེད་ཀྱིས་དུབ་རང་གཅིག་
པུས༑ ༑མི་ཚངས་སྤྱོད་ཀྱི་ཕམ་པ་འོ། །དགེ་སློང་མ་དང་དགེ་ཚུལ་གྱིས།།
དབྱེན་བྱས་མཚམས་མེད་མི་འབྱུང་ཕྱིར། །མཚན་མ་གྱུར་ན་དེ་ཡང་ངོ༌། །བུད་
མེད་ཁོ་ནར་བཞག་པ་ནི། །སྐྱེས་འདྲའི་བུད་མེད་སྔོན་རབ་བྱུང༌། །མ་ཡི་ཐུན་
མོང་མིན་ཕམ་བཞིའོ། །མ་བསད་ལ་སོགས་ཕལ་ཆེ་བ། །སྐྱེས་པ་བུད་མེད་
ཐུན་མོང་ངོ༌། །ཕོ་མོ་མ་ནིང་ལྔ་ལྔ་བཅུ། །ཟ་མ་མ་ནིང་ཟ་མ་འོ། །གང་གཙོའི་
དོན་ལ་བར་ཆད་ནི། །ཡོད་ཀྱང་མ་ཤེས་ལྟུང་མེད་ཕྱིར། །ལྟུང་བ་བསྐྱེད་ལྡོག་
འདུ་ཤེས་གཙོ། །སྤྱིར་བཏང་བར་ཆད་འགྱུར་ལྡོག་ནས། །དངོས་གཙོ་དམིགས་
བསལ་མ་ལོན་ལ། །ལོན་པར་ཤེས་ན་སྡོམ་སྐྱེ་བས། །ཤེས་གཙོ་ལོན་ལ་མ་
ལོན་པར། །ཤེས་ཀྱང་སྡོམ་སྐྱེ་དངོས་པོ་གཙོ། །ལྟུང་བ་བསྐྱེད་ལྡོག་བཅས་
སྟོབས་ཏེ། །མ་བཅས་པ་ལ་ལྟུང་མེད་ཕྱིར། །བར་ཆད་འགྱུར་ལྡོག་དངོས་
པོའི་སྟོབས། །ནར་མ་སོན་པ་དམིགས་བསལ་ཏེ། །བཅུ་བདུན་སྡེ་ལ་སྡོམ་སྐྱེ་
བཞིན༑ ༑རང་རང་སྡོམ་པ་སྦྱིན་རུང་ལ། །གེགས་བྱེད་ཕྱིར་ན་བར་ཆད་བྱ། །
- 83 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དྲི་དགོས་ཉེས་ཁེགས་ཡོད་མེད་རྟོགས། །བསྒྲུབ་བྱར་སྒྲུབ་པོས་འགལ་རྐྱེན་
དང་༑ ༑མཐུན་རྐྱེན་དགག་སྒྲུབ་ཚིག་གིས་དྲི། །མི་ལྡན་དབྱུང་རྫོགས་ལྡན་ན་
མིན་༑ ༑དབྱུང་དང་རྫོགས་ཕྱིར་འོངས་པ་ལ། །མ་ཡིན་ནམ་ཞེས་དྲི་བ་གཉིས། །
འབྱིན་རྫོགས་བྱེད་པོས་དྲི་བ་གཉིས། །ལྡན་ན་དབྱུང་རྫོགས་མི་བྱ་གཉིས། །
མིང་ཅན་དྲུག་ལ་ཡིག་ཉུང་དང་། །སླ་ཕྱིར་བཀོལ་བའི་མིང་གིས་བཏགས། །
ལུང་གཞི་ནས་གསུངས་བྲན་ནས་བཟུང་། །འཆབ་བཅས་བྱུང་བར་བཅུ་བཞི་
དང་༑ ༑ཕྲན་ཚེགས་ཕ་ཆོག་ལས་བྱུང་བ། །རྒྱལ་པོས་བཀྲབས་དང་ཆོམ་ཀུན་
གཉིས༑ ༑མ་ཆོག་ལས་བྱུང་མཚན་གཉིས་ནས།། སྔོན་རབ་བྱུང་བར་དྲུག་ཏེ་
བརྒྱད༑ ༑ཉི་ཤུ་གཉིས་ལ་བཀོལ་བ་སྦྱར། །རྒྱུ་མཚན་དབྱུང་རྫོགས་གཉིས་ཀ་
ལ༑ ༑བར་དྲི་ཐུན་མོང་ཐུན་མོང་མིན། །བར་ཆད་ཐུན་མོང་དྲི་བ་མིན། །གསུམ་
ལས་དང་པོར་བཀོལ་བ་སྦྱར། །ཚིག་ཚོགས་བསྐྱུང་བའི་དགོས་ཡོད་ཕྱིར། །
གཞན་ལ་ཚིག་དྲུག་མ་ཚང་བས། །གཞུང་དུ་བཀོལ་བ་མ་སྦྱར་འཐད། །མདོ་
ཚན་སྔ་མས་མུ་སྟེགས་ཅན། །ཕྱི་མས་ཤཱཀྱ་མེ་རལ་ཅན། །བཞི་པོ་བཀོལ་བའི་
ལྷག་མ་ཉིད། །ཡིན་ཕྱིར་བཀོལ་བ་ཞེས་བྱ་འོ། །གནས་བྱིན་དགོས་པ་དགེ་
འདུན་ མཐུན། །སེམས་ མགུ་ བརྟན་ དང་ མི་ བ རྟན་ རྟོགས། །ཡུལ་ སྔོན་མུ་
སྟེགས་ཅན་ཡིན་པ། །ཤཱཀྱ་སོགས་མིན་སེམས་མགུ་ཡིན། །དགེ་བསྙེན་འབྱུང་
འདོད་མ་ལོངས་དང་། །གསུམ་གསོལ་གནས་བྱིན་དང་མ་འབྲེལ། །ཐ་སྙད་
དང་ལྡན་ལུས་ཐ་མལ། །གནས་པ་ཆོས་བཅུ་ལྡན་པ་འོ། །རྟེན་ནི་གྲང་ཚང་ཀ་
སྐོང་འོས། །མི་མཐུན་གཉིས་བྲལ་ལས་བྱེད་པོ། །རང་མཚན་དང་བཅས་བཞི་
-84-



འདུལ་སྡོམ་པད་དཀར་ཕྲེང་མཛེས།
།
ལྡན་གྱིས། །གསོལ་བ་ལན་གསུམ་འདེབས་པ་ལ། །གསོལ་བཞི་ལས་དང་
མཇུག་སྡུད་བརྗོད། །མཁན་པོར་འགྱུར་བས་སྦྱར་བའི་ གོས། །དགེ་འདུན་
གྱིས་སྦྱར་ཁ་ཟས་ཀྱིས། །དངོས་པོ་ཟླ་བཞིར་གནས་པ་སྦྱིན། །བུན་ཅན་བར་
ཆད་ཆོས་དྲུག་ལྡན། །བུན་བདག་མི་ཡིན་གསོན་ཐག་ཉེ། །དེ་ལས་དབང་
ཆེས་མ་གནང་དང༌། །གཞལ་དགོས་འཇལ་མི་ནུས་པ་འོ། །དགག་བྱ་དེར་
གནོད་མ་དད་སྐྱེ། །མིང་ཅན་ལྷག་དང་ཕྱུང་འཇུག་ཕྱིར། །བུ་ལོན་ཅན་ལ་
བཀོལ་མི་སྦྱོར། །ཁ་ཅིག་ཟེར་ཡང་དེ་ལྟར་ན། །ཕ་མས་མ་གནང་བ་ལ་ཡང་། །
མཚུངས་ཕྱིར་འདི་ལ་བཀོལ་སྦྱོར་འཐད། །མི་སྦྱོར་རང་གི་རྣམ་བཤད་དང་། །
ཊཱིཀྐའི་ལུང་དང་འགལ་འགྱུར་ཕྱིར། །དབྱུང་སྐབས་མ་ཡིན་མེད་གཉིས་རུང་།།
རྫོགས་སྐབས་མེད་དམ་དྲི་བྱ་ཉིད།། ཁ་ཅིག་ཕ་མས་མ་གནང་བར། །བརྟག་
ཕྱིར་ཞག་བདུན་བསྲེལ་དགོས་ཟེར།། རིན་ཕྲེང་དེ་བཞིན་དེ་ཡི་ཟན། །དགེ་
འདུན་ གྱི་ ལས་ བྱིན་ བསྲེལ་ རྗེས། །དགེ་ འདུན་ ལ་ ཞུས་ བསྒྲུབ་ དགོས་
གསུངས༑ ༑མཚོ་ཊཱིཀ་ལས་ནི་སྔར་བཅས་ལ།། མ་གནང་རབ་ཏུ་འབྱིན་ཏུ་
གནང་༑ ༑དེ་ཕྱིར་དེ་ནི་ཞག་བདུན་བསྲེལ། །རྗེས་བཅས་བཀག་པས་བསྲེལ་
དགོས་མེད། །གཞན་དུ་རྗེ་བོས་མ་གནང་བྲན། །ཞག་བདུན་བསྲེལ་དགོས་་་་
ཐལ་ཞེས་བཀག །བསྲེལ་ཀྱང་མ་ཞུས་དབྱུང་མི་བྱ། །འདི་ དང༌ སྔ་ མའི་ དགེ་
འདུན་ལ། །ཞུས་ཚུལ་མི་འདྲའི་ཁྱད་པར་ནི། །ཐ་མལ་ཚིག་དང་སྔགས་ཚིག་
གིས༑ ༑མཁན་པོ་དེས་གཏད་དགེ་སློང་གིས། །མ་གནང་བར་ཆད་དག་ན་ཞུ།།
འདི་ལ་བུན་ཅན་དང་པོ་བཞི། །སྦྱར་ལ་ཕྱི་གཉིས་སྤང་དགག་མཚུངས། །ཤ་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཏམ་ དབྱུང་ སྐབས་ དགག་ ཚིག་ དང་། །ལུང་ དང༌ རྩ་ འགྲེལ་ དབྱུང་ རྫོགས་
སྐབས༑ ༑སྒྲུབ་པའི་ཚིག་གིས་དྲི་བར་གསུངས། །ཕ་མས་འཐུས་མི་ཞུགས་པ་
ཙམ༑ ༑ཐག་རིང་ཉེ་བ་དེ་ལས་ལྡོག །རྟོགས་སླ་བཀག་ཕྱིར་དབྱུང་རྫོགས་
སྐབས༑ ༑ནད་སྤྱི་དང་ནི་བྱེ་བྲག་དྲི། །བཀོལ་ཆད་ཡན་སོགས་མདོ་གསུམ་
གྱིས༑ ༑ཚིག་དྲུག་འཇུག་གཞི་དྲུག་སྟེང་དུ། །སྡོམ་པ་སྐྱེ་བའི་ཆོས་ཉིད་མེད། །
དེ་འདྲའི་རྟགས་ཅན་བསྙིལ་བ་སྟེ། །ཆོས་བརྒྱད་སྤྲུལ་སོགས་བཅུ་གཅིག་ལ།།
ཐུན་མོང་དུ་སྦྱར་མི་མིན་གྱིས། །མིར་སྤྲུལ་བར་ཆད་སྤྲུལ་ནུས་མིན། །ཉི་མ་
གུང་པའི་བྱུང་བས་ཤེས། །འགྲེལ་ཆུང་སྤྲུལ་ནུས་ཡིན་གསུངས་དཔྱད། །མ་
ནིང་མཚན་ཉིད་འདོད་ཁམས་པ། །ཕོ་མོ་གང་དུ་མ་གཏོགས་པའི། །སྲོག་ལྡན་
ཡིན་པའི་ཆ་ནས་ནི། །ཟ་མ་ཙམ་དང་ཆོས་མཚུངས་ལ། །ཕོ་མོ་གང་གི་མཚན་
མེད་པ། །ཟ་མ་ཡིན་གྱི་མ་ནིང་མིན། །མ་ནིང་ལ་ནི་ཟ་མས་ཁྱབ། །རྐུ་ཐབས་
གནས་པའི་བར་ཆད་ནི། །བསྙེན་པར་མ་རྫོགས་དེར་འདུ་ཤེས། །བར་ཆད་
གཙོ་ བོ་ གཞན་ ལྡན་མིན། །ཆ་ལུགས་ སྤྱོད་ ལམ་ འདྲ་བ་དེས། །མ་འཁྲུལ་
བསམ་པ་ཐག་པ་ནས། །མཚན་ཉིད་ལྡན་པའི་དགེ་འདུན་དང་། །ལྷན་ཅིག་
རང་ལ་མ་གནང་བའི། །ལས་ཆོག་དངོས་སམ་དེ་འདྲ་བ། །ལས་སྐོར་གཉིས་
ཡན་མྱོང་བར་རྩོམ། །མཐར་ཐུག་ཚིག་ཐོས་དོན་གོ་བའོ། །གསོ་སྦྱོང་ལན་
ཅིག་མྱོང་བ་ནི། །ལས་ཀྱི་ངོ་བོ་མང་མྱོང་ཡང་།། དབྱུང་རྫོགས་བྱ་རུང་གཏམ་
གཞིར་གསུངས། །དེ་ཕྱིར་སྐོར་གཉིས་ཡན་མྱོང་དགོས། །དགེ་འདུན་ཚོགས་
ལ་རག་ལས་ཕྱིར། །རབ་ཏུ་དབྱུང་དང་སྤོ་སོགས་ཞུ། །མྱོང་བས་རྐུ་ཐབས་སུ་
- 86 -



:12
1:|: འདུལ་སྡོམ་པད་དཀར་ཕྲེང་མཛེས།
།
གནས་པ། །རང་འགྲེལ་ཊིཀྐ་འགྲེལ་ཆུང་གསུམ། །མཐུན་པས་ལས་དངོས་མི་
དགོས་གྲུབ། །དགག་བྱ་བསྟན་པ་ཆུད་ཟོས་འགྱུར། །མུ་སྟེགས་ཅན་ཞུགས་
བར་ཆད་ནི། །རབ་ཏུ་བྱུང་འདི་ཡང་དག་བླངས། །མུ་སྟེགས་ཅན་གྱི་ལྟ་དང་
ལྡན༑ ༑ཆོས་གོས་འདི་བོར་རྒྱལ་མཚན་དེས། གནས་དེར་སྐྱ་རེངས་ཤར་བ་
ན༑ ༑སྐྱ་རེངས་མཐའ་ཅན་མུ་སྟེགས་ཞུགས། །དང་པོ་གཉིས་སྟེང་དགེ་འདུན་
དང་༑ ༑ལྷན་ཅིག་ལས་ལན་གཉིས་མྱོང་ན། །ལས་མཐའ་ཅན་གྱི་མུ་སྟེགས་
ཞུགས༑ ༑རྐུ་ཐབས་གནས་ལ་དང་པོ་གཉིས། །མི་དགོས་འདི་ལ་དགོས་པ་
ཁྱད༑ ༑མཚམས་མེད་ལྔ་པོ་མཛོད་ན་གསལ། །མ་སུན་ཕྱུང་བའི་བར་ཆད་ནི།།
མི་གང་དགེ་སློང་མ་ཕམ་པས། །མ་གོས་པ་ལ་དེར་ཤེས་ཏེ། །ལོག་གཡེམ་
བྱས་ པའི་ ལས་ དངོས་ གཞི། །དགེ་སློང་ དགེ་ ཚུལ་ སུན་ཕྱུང་མཚོན། །ཕམ་
འགྱུར་བར་ཆད་ཕམ་འཆབ་བཅས། །བྱེད་པ་མ་ཉམས་རྒྱུད་ལྡན་ནོ། །དགེ་
ཚུལ་ཕམ་འདྲའི་ཉེས་བྱས་མཚོན། །ཐུན་མོང་ཆོས་བརྒྱད་མ་ཚང་ཕྱིར། །རྒྱུ་
བཟློག་པ་ལ་བཀོལ་མི་སྦྱོར། །འདི་ཡི་བར་ཆད་ངོ་བོ་ནི། །བསམ་པས་ནན་
ཏུར་རྒྱུ་གཏོང་ཡང་། །ངག་གིས་ཁས་མི་ལེན་པ་འོ།། བྱེད་ལས་སྐྱེ་ཡང་འབོག་
པོར་ཉེས། །དགག་བྱ་ལང་དུ་ཡོལ་བར་འགྱུར། །རྒྱུ་བཟློག་ཆད་པ་ཁས་མི་
ལེན༑ ༑གནས་ནས་ཕྱུང་ལ་ཞུ་བའི་སྐབས། །སྡོམ་མི་སྐྱེ་གསུངས་གཞིར་སྐྱེ་
གསུངས༑ ༑མི་ འགལ་ ངག་ གིས་ མི་ གཏོང་ ཡང་།། བསམ་ པས་ མ་ བཏང་
བཏང་བ་ལ། །སྡོམ་མི་སྐྱེ་དང་སྐྱེ་བ་སྟེ། །དང་པོ་ཡན་ལག་ངེས་ཕྱིར་རོ། ། །
གནས་ བྱུང་ གསུངས་ པས་ སྡིག་ ལ་ སོགས། །རྒྱུ་བཟློག་ ཁས་མི་ལེན་ཀུན་
- 87-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཚོན་༑ ༑ལས་ཆོག་གཅིག་གིས་མཚམས་གཅིག་ནང་།། ཚོགས་ལོང་བསྙེན་
རྫོགས་བྱ་མི་རུང་། །དམིགས་བསལ་མཚམས་ཚོགས་ཐ་དད་ན། །ལས་ཆོག་
བྱེད་པོས་གནས་བཞི་ཆར། །ཤིང་ངམ་རེ་ལྡེ་ཡིས་མནན་ཏེ། །གཉིས་སམ་
གསུམ་གསུམ་རྫོགས་རུང་གསུངས། །མ་དད་སྐྱེ་འགྱུར་ཉེ་རིང་དང་། །འབྲེལ་
མཁན་བཙལ་སླ་དཀོན་པའི་ཕྱིར། །གྲོང་མཐས་སྐྲ་སོར་ཕྱེད་གཉིས་དང་། །
དགོན་པས་སོར་གཉིས་ལྷག་མི་བཞག །མཐང་གོས་མ་གཏོགས་སྣམ་སྦྱར་
དང་༑ ༑བླ་གོས་གྱོན་བཞིན་སྐྱ་མི་བྲེག །རོ་སྟོད་གཅེར་བུའི་ཉེས་བསྲུང་ཕྱིར། །
རྒྱར་ཕྲུ་ཕྱེད་དང་གཉིས་སྲིད་དུ། ཁྲུ་གསུམ་ཚད་ཅན་སྐྲ་བཟེད་བཅང་། །མེད་
ན་རྔུལ་གཟན་གྱིས་ཀྱང་རུང་། །མགྲིན་པ་མན་གྱི་སྤུ་མི་བྲེག །སྤྱིར་ནི་སྒྲེན་མོ་
ཡིན་མིན་དོན། །འཁོར་གསུམ་མ་གཡོགས་གཡོགས་པ་དང་། །ཁྲུས་སྐབས་
གསང་གནས་མ་གཡོགས་གཡོགས། །བསྲོ་ཁང་དགོས་པ་བདེ་བ་ལ། །རེག་
པར་གནས་དང་འདོད་བསྟེན་གྱི། །ཉེས་འགྱུར་སྙམ་པའི་ལོག་རྟོག་སྤང་། །
སྡོམ་དག་ཆོས་མིན་ཕྱོགས་མ་སོང་། །ས་རང་གནས་པའི་མཚན་མཐུན་ལ། །
ལྷན་ཅིག་གནས་སོགས་གོས་གཅིག་མིན། །དད་པ་ལྡན་པས་ཁྲུས་སྐུ་མཉེ། །
དྲིལ་ཕྱིས་སྟན་དང་མེའི་རེག་བྱ། །ལྔ་ཚོགས་བསྲོ་ཁང་བསྟེན་ལས་བྱ། །མཇུག་
ཏུ་ཕྱག་འཚལ་མདོ་འདོན་དང་། །བསྔོ་བ་རྒྱུན་ཆགས་གསུམ་པ་འདོན། །གོས་
གཅིག་ཡིན་མིན་གནང་བའི་གོས། །གཅིག་དང་གཉིས་ཡན་གྱོན་པ་འོ། །ལྟུང་
བཟེད་རྒྱུ་རུང་ས་ལྕགས་གཉིས། །ཁ་དོག་བྱ་རོག་མིག་ལྟར་ནག །སྒོང་ཕྱེད་
ལྟ་བུའི་དབྱིབས་ཟླུམ་པོ། །ལྷན་པ་ལྔ་ཡན་མ་ཕོག་དགོས། །ཡ་འཁྱོར་ཉེར་
- 88 -



འདུལ་སྡོམ་པད་དཀར་ཕྲེང་མཛེས།
།
གཅིག་བོད་བྲེ་གང་། །དེ་ཡི་དྲུག་ཆ་བདུན་ཆ་ནི། །དྲུག་ཕུལ་དང་ནི་བདུན་
ཕུལ་ཡིན། །མ་ག་དྷ་བྲེར་དྲུག་ཕུལ་དོ། །བདུན་ཕུལ་དོ་དང་ཁྱོར་བ་གང་། །
འབྲས་ཆན་མ་ག་དྷའི་བྲེ་གང་། །བཙོས་པ་སུམ་འགྱུར་དྲུག་ཕུལ་དྲུག །ཚོད་
མ་ཕུལ་དོ་སྟོང་ཕུལ་གང་། །ཕུལ་དགུ་བོད་བྲེ་ཕྱེད་དང་གཉིས། །ཤོང་བ་ཕ་
ཡི་ལྷུང་བཟེད་ཆུང་། །དྲུག་ཕུལ་བཅོ་བརྒྱད་བོད་བྲེ་གསུམ། །ཤོང་བ་ཕ་ཡི་
ལྷུང་བཟེད་ཆེ། །སྔ་མ་མ་ཡི་ཆེ་ཚད་དང་། །འགྲངས་ཙམ་ཤོང་བ་མ་ཡི་ཆུང་། །
དེ་གཉིས་བར་རྣམས་འབྲིང་ཡིན་ནོ། །མཐེ་བོའི་ལྟོ་གང་མཐེབ་སོར་ཡིན། ། །
མ་ག་དྷ་ཡི་སྲང་བཅུ་དྲུག །བོད་སྲང་སུམ་ཅུ་རྩ་གཉིས་ཏེ། །མ་ག་དྷ་ཡི་བྲེ་ཆུང་
གང་༑ ༑བསོད་སྙོམས་འགྲོ་ཚེ་གསིལ་བྱེད་བཅང་། །སྟོད་སྨད་ལྕགས་གཉིས་
བར་སོམ་ཤིང་། །གསུམ་གྱིས་ཚུལ་ཤེས་ཏིང་འཛིན་མཚོན། །སྟོད་སྨད་སྒྲུབ་
སྟོང་བདག་མེད་གཉིས། །ཡར་མར་སྣ་གཉིས་བརྒྱད་བདུན་བཞོགས། །
འཕགས་ལམ་བྱང་ཆུབ་ལམ་ཡན་ལག །འཁོར་གསུམ་ཆོས་འཁོར་རྭ་བདེན་
བཞི༑ ༑ཨ་ལོང་བཅུ་གཉིས་གསུང་རབ་དང་། །མཆོད་རྟེན་གཉིས་ཀྱིས་ཆོས་
གཟུགས་སྐུ། །ལྕགས་ཀྱུས་ངན་སོང་གནས་ནས་འདྲེན། །རྒྱ་མདུད་ངན་སོང་
སྒོ་འགེག་མཚོན། །འཁར་གསིལ་གསེག་ཤིང་སྒོ་འབྱེད་དང་། །ཁྱི་སྐྱོད་ཅེས་
ཀྱང་བརྗོད་པ་ཡིན། །ཆུ་ཚགས་རྣམ་ལྔ་དཔེ་རིས་ཤེས། །
- 89-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཉེས་བྱས་ཀྱི་དབྱེ་བ་བཤད་པ།
པ་
གང་ན་གནས་མེད་ཅེས་པའི་སྐབས། །འདོམ་ངེས་ཉེས་གསུམ་ཕྱོགས་
སྐབས་གཉིས། །གནས་དང་གསོ་སྦྱོང་འདོམ་ངེས་ཚེ། །གསོ་བསྡད་སྒྲུབ་རྗེས་
དགག་ འགལ་ཉེས། །སྐྱ་རེངས་ཤར་ཚེ་ གནས་ མེད་ ཉེས། །གནས་ བཙལ་
ཡོད་བཞིན་མི་འཚོལ་ཉེས། །སྒྲུབ་རྗེས་སྒྲུབ་འགལ་གཉིས་བཅས་གསུམ།།
ཕྱོགས་ཚེ་གསོ་སྦྱོང་ཡོད་གནས་དེར། །གནས་འབོད་ཡོད་བཞིན་མི་འདོད་
ཉེས༑ ༑གནས་ཀྱི་དྲུང་ཕྱིན་དེར་གནས་ཏེ། །གསོ་སྦྱོང་མ་བརླབ་སྐྱ་རེངས་
འཆར་༑ ༑སྒྲུབ་བཅས་འགལ་གཉིས་ལྔ་ཚན་གཅིག །གནས་པར་ཁས་བླངས་
མི་བྱའི་སྐབས། །གནས་དང་སྔ་ཕྱིའི་དབྱར་ཁས་ལེན། །འདོམ་དང་ཕྱོགས་ཚེ་
གསོ་སྦྱོང་བཞིན། །ལྔ་ལྔར་སྦྱར་བས་ལྔ་ཚན་གཉིས། །སྔ་མ་རྗེས་བསྲུང་མི་བྱ་
དང་༑ ༑གཉིས་ལྷག་ཅེས་པས་རིམ་པ་བཞིན། །སྔ་ཕྱིའི་དབྱར་ཁས་ བླངས་
ཟིན་ཚེ། །གནས་དང་སྔ་མའི་ཐོག་མཐའ་གཉིས། །ཕྱི་མའི་གསུམ་པ་སྲུང་བ་
དང་༑ ༑འདོམ་དང་ཕྱོགས་ཚེ་སྔ་མ་བཞིན། །ལྔ་ལྔར་སྦྱར་བས་ལྔ་ཚན་གཉིས། །
གནས་དང་ཕྱི་མའི་ཟླ་ སྔ་ གཉིས། །སྲུང་དང་འདོམ་ཚེ་གནས་བརྟེན་ན། །
སྒྲུབ་རྗེས་དགག་འགལ་ཉེས་བྱས་བསྐྱེད། །གནས་ཀྱི་དྲུང་སོང་དབྱར་རལ་ན།།
སྒྲུབ་རྗེས་སྒྲུབ་འགལ་ཉེས་བྱས་བསྐྱེད། །ཕྱོགས་ཚེ་གནས་དེར་གནས་བླ་མ།།
འབོད་དུ་ཡོད་བཞིན་མི་འབོད་ཉེས། །སྐྱ་རེངས་ཤར་ན་གནས་མེད་ཉེས།།
-90 -



|ལ་
འདུལ་སྡོམ་པད་དཀར་ཕྲེང་མཛེས།
།
སྒྲུབ་བཅས་འགལ་གཉིས་བཞི་ཚན་གཅིག །གནས་དང་སྔ་མའི་དབུས་མ་
སྲུང་༑ ༑འདོམ་ དང༌ ཕྱོགས་ ཚེ་ གཉིས་ གཉིས་ ཏེ། །མདོར་ བསྡུས་ བཅས་
འགལ་བཞི་ཚན་གཅིག །ཕྱི་མའི་དང་པོ་གཉིས་སྲུང་བ། །གལ་ཆེར་དངོས་
གསུངས་དེ་མཚུངས་སྦྱར། །སྲུང་དང་ཁས་ལེན་མི་མཚུངས་ཏེ། །ཁས་བླངས་
ཟིན་ནས་མ་བསྲུང་ན། །ལོ་དེར་དབྱར་ཚུལ་གཏན་མེད་འགྱུར། །དམ་བཅའ་
བྱས་ཟིན་དྲལ་བ་ཡི། །དགག་བྱ་གཉིས་ཚོགས་ཡོད་ཕྱིར་དང་། །ཁས་མི་ལེན་
ལ་དེ་མེད་ཕྱིར། །ཁས་མ་བླངས་ཀྱང་བླ་མའི་དྲུང་། །བསམ་པས་དམ་བཅས་
གཉིས་ སམ་ གསུམ། །གནས་ན་དབྱར་ གྱི་ དགོས་ པ་ འགྲུབ། །གནས་ པར་
ཁས་མ་བླངས་པར་བརྟེན། །གནས་བརྟེན་དགོས་པ་ཁྱད་ཅན་འགྲུབ། །དེས་
ན་སྐབས་འདིར་ཉེས་བྱས་ནི། །ལྔ་ཚན་ལྔ་དང་བཞི་ཚན་གཉིས། །བསྡོམས་
པས་ཉེས་བྱས་སུམ་ཅུ་གསུམ། །གནས་སུ་བཟུང་བའི་དགོས་པ་ནི། །གནས་
པའི་བསླབ་བརྟན་དགེ་འཕེལ་འགྱུར། །གནས་མེད་ཉེས་ཁེགས་ཁྲེལ་ཡོད་སྐྱེ།
བྱ་བ་ཡིན་མིན་ཤེས་པའོ། །གནས་ འོས་ གནས་ གྱུར་ མ་ ཟིན་ བར། །གནས་
པར་འོས་པས་གནས་སུ་བཟུང་། །ཕན་ཚུན་བརྟགས་པ་སྔོན་བཏང་ནས། །ཞུ་
པོས་ ཕྱག་ འཚལ་ ལག་ གཉིས་ ཀྱིས། །རྐང་མཐིལ་ གཉིས་བཅང་ཙོག་པུར་
འདུག །དངོས་གཞི་སྔགས་ཚིག་ལན་གསུམ་དང་། །མཇུག་ཏུ་ཐབས་ལེགས་
བརྗོད་པར་བྱ། །ཕ་བུའི་འདུ་ཤེས་བསྐྱེད་བྱ་ཞིང་། །ཆོས་གོས་ལས་སོགས་
བསྙེན་བཀུར་བྱ། །མཐོང་མ་ཐག་ཏུ་སྟན་ལས་ལྡང་། །བྱ་བ་བྱེད་པའི་འཇིག་
རྒྱུ་ནི། །གནས་གཞན་འདོད་པ་མངོན་གྱུར་དང་། །དེ་གཉིས་མཚམས་གཞན་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གནས་པ་འོ། །གསོལ་བཏབ་འཇིག་རྒྱུ་གཉིས་ཀ་ལ། །མི་བལྟོས་བསམ་བྱུང་
དེ་གཉིས་ཀ །ཞིང་མ་ཡིན་པར་གྱུར་པ་འོ། །དམིགས་བསལ་བཅུ་ནི་དབྱར་ཕྱི་
མའི༑ ༑ཟླ་བ་དང་པོ་གཉིས་ཀྱི་དུས། །གནས་དེ་ས་གཞན་གནས་དུས་དང་།།
སྔ་མའི་དབྱར་གྱི་དབུས་མའི་དུས། །བདུན་ནི་རྟེན་གྱི་དམིགས་བསལ་བརྒྱད།།
སྔར་བཤད་ནང་ནས་ཆེས་རྒན་དོར། །དེ་མཚུངས་མདོར་བསྡུས་གཅིག་དང་
བཅུར་
༑ ༑གནས་མེད་ཉེས་པ་མི་འབྱུང་ངོ་། །ཆད་པ་བཅད་དགོས་ཡུལ་དང་
རྟེན་༑ ༑ཉེས་པར་མི་འཇུག་ཞུགས་པ་ལྡོག །ཉེས་ཅན་ཡལ་འདོར་ཉེས་པ་
ཁེགས༑ ༑ཡུལ་ནི་གསོར་རུང་ཤེས་རང་གནས། །ལུས་ནི་ཐ་མལ་གནས་ཕྱུང་
མིན་༑ ༑ལྟ་སྤྱོད་ཆོས་མིན་ཕྱོགས་མ་སོང་། དགེ་འདུན་འབྱེད་ནུས་ནད་པ་
མིན་༑ ༑ཆད་པའི་རྒྱུ་ ལྡན་ རང་འཁོར་གཏོགས། །རྟེན་ནི་རང་ཉིད་ཆད་རྒྱུ་
དང་༑ ༑མི་ལྡན་གནས་ཀྱི་བླ་མ་དེས། །དུས་ནི་དབྱར་གྱི་ཚུལ་ནང་དང་། བྱ་
བ་གཞན་གྱིས་གཡེང་མིན་པར། །ཆད་པ་ལྔ་ སྟེ་གཏམ་མི་འདྲེ། །གདམས་
ངག་མི་སྦྱིན་ཆོས་ཟང་ཟིང་། །གཉིས་ཀྱིས་ལོངས་སུ་སྤྱོད་མི་གཞུག །དགེ་
བརྩམ་རྒྱུན་བཅད་གནས་དགག་པའོ། །དེ་དག་འོས་རྒྱུ་མ་དད་དང་། །ལེ་ལོ་
བཀའ་བློ་མི་བདེ་དང་། མ་གུས་སྡིག་གྲོགས་བྱེད་དང་ལྔ། །བཅད་ཀྱང་གུས་
པར་མི་བྱེད་ན། དགེ་སློང་ཤེས་ཉེན་ཅན་བསྐོ་བྱ། །རྒྱུ་བཏང་བཟོད་གསོལ་
བཟོད་བྱ་ཞིང་། །རྒྱུ་མ་བཏང་ལ་བཟོད་མི་བྱ། །མི་འོས་ཆད་བཅད་མི་བྱ་འོ། །
ཅིས་ཀྱང་མི་གུས་དགེ་ཚུལ་ལ། །ཆུ་ཚགས་སྤྱི་བླུག་མཐང་བླའི་གོས། བྱིན་ཏེ་
གནས་ཁང་ནས་བསྐྲད་བྱ། །མྱུར་དུ་བསྙེན་པར་རྫོགས་འདོད་དང་། བསྙེན་
-92 -



1|:
འདུལ་སྡོམ་པད་དཀར་ཕྲེང་མཛེས།
།
རྫོགས་ལ་ནི་སྔར་བཞིའི་སྟེང་། སྣམ་སྦྱར་ལྷུང་བཟེད་བྱིན་ཏེ་བསྐྲད། དགོས་
པ་ནད་པ་བདེ་རེག་དང་། ལྟུང་བ་མི་འབྱུང་མ་དད་སྤོང་། ནད་པ་ནད་གཡོག་
མེད་པ་ལ། །ཆོས་འདིའི་རབ་བྱུང་ཤེས་རང་གནས། །གོ་རིམ་ལྡན་པའི་ནད་
གཡོག་ བྱ། །གསོ་ སྨན་ ནད་ པ་ རང་ གི་ དང་། །དགེ་ འདུན་ སྨན་ཁང་ ཁྱིམ་
བཙལ་རྫས། །དགེ་འདུན་གྱི་དཀོར་དཀོན་མཆོག་གཞན། །གཉིས་ཀྱི་དཀོར་
དང་སངས་རྒྱས་ཀྱི། སྐུ་ལ་གསོལ་བ་མན་ཆད་ཀྱི། སྔ་མ་མེད་ན་ཕྱི་མས་བྱ། །
གོ་རིམ་མཁན་གནས་ལས་གསང་སྟོན། །དགེ་ཚུལ་སློབ་དང་ཀློག་སློབ་དཔོན།།
མཁན་བུ་སོགས་དང་མཁན་གཅིག་སོགས། །སྔ་མ་སྔ་མའི་སྙུང་གཡོག་བྱ།།
གཅལ་ཐག་གྱུར་པར་བྱ་དགོས་ཚེ། །མང་ན་སྤྲོ་དེས་དང་པོར་བྱ། ནད་གཡོག་
མེད་ན་གཞོན་རིམ་ནས། །རིམ་ བཞིན་ རྒན་ པའི་ མཐར་ཐུག་བར། །དགེ་
འདུན་ཐམས་ཅད་ ཀྱིས་ཀྱང་བྱ། །ཉི་ཤུ་ལོན་མཁན་རྒྱལ་ཚབ་འདྲ། །བཅུ་
ལོན་འདུལ་ཤེས་སེངྒེ་འདྲ། །རྒན་ཡང་མ་ཤེས་བྱིས་པ་འདྲ། །ཚུལ་འཆལ་ ་
སྲེད་ཏ་ལྟ་བུའོ།།
མཚན་ མི་འདྲ་བས་ ལུས་བསམ་ པ། །མི་ འདྲ་ ཉོན་མོངས་ རགས་ མི་
རགས༑ ༑དེར་བརྟེན་བཅས་པ་མང་ཉུང་དང་། ཆེ་ཆུང་ཡོད་ཕྱིར་ཆོ་ག་གཉིས།།
ཐ་དད་བཤད་པ་མི་འཐད་མེད། ལུང་དང་གཙོ་འཁོར་གོ་རིམ་དང་། མཐུན་
ཕྱིར་ཕ་ཆོག་སྔར་གསུངས་འཐད། །ཕ་མའི་སྡོམ་པ་ནོད་ཡུལ་ཁྱད། མཁན་པོ་
མཁན་མོ་རིམ་པ་བཞིན། ཕམ་བཞི་བརྒྱད་ཀྱིས་མ་གོས་ཤིང་། །རྫོགས་ནས་
ལོ་བཅུ་བཅུ་གཉིས་ལོན། །ཕ་ལ་ལས་བྱེད་དགེ་སློང་གཅིག །མ་ལ་ཕ་མ་
-93-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ། །
གཉིས་དགོས་ཏེ། །ཚངས་སྤྱོད་ཉེར་གནས་ལས་བྱེད་མ། །དངོས་གཞིའི་ལས་
བྱེད་ཕ་དགོས་ཕྱིར། །དགེ་འདུན་ཕ་དབུས་བཅུ་མཐའ་ལྔ། །མ་དབུས་ཕ་བཅུ་
མ་ བཅུ་ གཉིས། །མཐའ་འཁོབ་ ཕ་ལྔ་མ་དྲུག་ སྟེ། །དབུས་ སུ་ ཉེར་ གཉིས་
མཐའ་འཁོབ་ཕྱེད། །རྟེན་ནི་སྐྱེས་པ་ཉི་ཤུ་ལོན། །ཁྱིམ་བཟུང་བཅུ་གཉིས་
ལོན་ཀྱང་རུང་། །སྦྱོར་བར་བར་ཆད་འདྲི་བའི་ཚེ། །སྒྲིབ་དང་ཚངས་སྤྱོད་ཉེར་
གནས་དང་། །གཉིས་ཀའི་དགེ་འདུན་གསོལ་བ་འདེབས། །མི་དགོས་པ་དང་
དགོས་ པ་ ཁྱད། །དངོས་གཞིར་མིང་འཇུག་སོགས་བརྗོད་པ། །མི་འདྲ་ཅུང་
ཡོད་ཆོ་གར་གསལ། །འཇུག་ཏུ་ཕ་མར་གནས་བཞི་གསུམ། །ཕམ་པ་བཞི་
བརྒྱད་བརྗོད་པ་དང་། །མ་ལ་ལྕི་ཆོས་བརྒྱད་བརྗོད་དགོས། །དགེ་སློབ་མ་
བྱིན་དགོས་ཡུལ་རྟེན། སྡོམ་བརྟན་ཚིགས་འདས་ཉེས་པ་ཁེགས། །བླང་ཡུལ་
མ་ཡི་དགེ་འདུན་དབུས། །བཅུ་གཉིས་མཐའ་དྲུག་བཞིས་བྱིན་ན། །སྐྱེ་ཉེས་
མ་ མེད་ ཕས་ སྦྱིན་ རུང་
། །ནོད་ རྟེན་ ལུས་ བསམ་ ཕུན་ ཚོགས་ཤིང༌། །ཁྱིམ་
བཟུང་མ་བཟུང་ལོ་བཅུ་དང་། །བཅོ་བརྒྱད་ལོན་མ་བླ་མཐང་གོས། །དཔུང་
ཆད་རྡུལ་གཟན་ལྷུང་བཟེད་ཚང་། །ཚིགས་སྔ་སྔོན་སོང་དགེ་ཚུལ་མ། །མེད་
ན་མི་སྐྱེ་གཞི་མེད་ཕྱིར། །དངོས་གཞི་གསོལ་གཉིས་མཇུག་དུས་གོ །ཆོས་
དྲུག་རྗེས་མཐུན་ཆོས་དྲུག་བརྗོད། ལོ་གཉིས་སྤྱད་རྗེས་གསོལ་གཉིས་ཀྱིས།།
ཚངས་སྤྱོད་ཉེར་གནས་སྡོམ་པ་བྱིན། །གསོལ་བཞིས་རྫོགས་ནས་གདམས་
ངག་བརྗོད། །ལྕི་ཆོས་གང་ཟག་ལ་བརྟེན་པ། །ཕ་ལ་ལྟུང་བ་གླེང་དྲན་བྱས།།
སྤྱོ་བྱས་གསར་བུར་ཕྱག་མ་བྱས། །དགེ་འདུན་ལ་བརྟེན་ ཕའི་དགེ་འདུན།
-94 -



1:|: ་
འདུལ་སྡོམ་པད་དཀར་ཕྲེང་མཛེས།
དཀར་
IIམ
མེད་པར་རྫོགས་དང་དགེ་སློང་ལས། །ཟླ་ཕྱེད་གདམས་ངག་མི་ནོད་དང་།།
མཚམས་ བཅད་ མཚམས་པོ་ ཆེའི་ ནང་ དང་། མ་བཅད་ དཔག་ ཚད་ གཅིག་
ཁོངས་སུ། །ཕ་སྡེ་མེད་པར་དབྱར་གནས་གསུམ། །གཉིས་ཀའི་སྡེར་བསྟེན་
སྡེ་ གཉིས་ ཀར། །མགུ་ སྤྱོད་ དགག་ དབྱེ་ མི་ བྱེད་ གཉིས། །ལྔ་ དྲུག་ བརྒྱད་
གསུམ་ལྟུང་བྱེད་དང་། །གཞན་ལྔ་ཉེས་བྱས་ཟླ་བ་ཕྱེད། །མགུ་སྤྱོད་ཆད་ལྕི་
ཕྱིར་ལྕི་ཆོས།། ་་་་་་་་ ་་་་་
གང་ཟག་དེའི་བསླབ་པར་བྱ་བ་བཤད་པ།
ད་
གང་ཟག་ཉེར་སྒྲུབ་བསྟན་ཟིན་ནས། །ད་ནི་གང་ཟག་དེའི་བསླབ་བྱར།།
སྤང་ དང༌ བླང་ བའི་ ཚུལ་ ཁྲིམས་ གཉིས། །དང་ པོ་རྣམ་ འབྱེད་ རྣམ་ གཉིས་
སྐབས༑ ༑སྡོམ་པའི་གཏོང་རྒྱུ་ཆོས་མཛོད་ལས། །བསླབ་པ་ཕུལ་སོགས་ལྔ་
གསུངས་སྟེང་། །མ་ལོན་དེར་ཤེས་བསླབ་པ་ ཉམས། །མཚན་ལན་གསུམ་
གྱུར་མཚན་ཉམས་དང་། །ཟ་མར་གྱུར་གཉིས་འགྱུར་བརྟེན་བཅུ། །དེ་སྐབས་
བཏང་ཟིན་གཏོང་གྱུར་བཏགས། །མདོ་སྡེ་ཆོས་སྲུང་ ཕལ་ཆེན་པས། །རིམ་
བཞིན་རྩ་ལྟུང་དམ་ཆོས་ནུབ། །མི་བསྲུང་སེམས་ཀྱིས་གཏོང་ཞེས་སྨྲ། །མངོན་
གྱུར་ས་བོན་དབང་བཏང་བ། །གསུམ་ལས་སེམས་ཙམ་ཐ་མ་དང་། །འདིར་
ནི་ ཐོབ་ པ་ བཏང་ བར་ འདོད། །བསླབ་ པ་ འབུལ་བའི་ དགོས་ པ་ གསུམ།།
བསླབ་པ་སྔར་བསྲུངས་ཕན་ཡོན་ཐོབ། །ད་ལྟ་ལྟུང་མེད་བླང་ན་སྐྱེ། །ཡུལ་ནི་
- 95 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མི་ཡིན་སྨྲ་ཤེས་དང་། །དོན་གོ་ཤེས་པ་རང་བཞིན་གནས། །མ་ནིང་མཚན་
གཉིས་མིན་པ་སྟེ། །ཐ་སྙད་ལྔ་ལྡན་ཐ་མལ་ལུས། །བདག་ལས་ཐ་དད་བདུན་
ལྡན་ལ། །ཕུལ་རྟེན་ཤེས་པ་རང་བཞིན་དང་། །ཐ་མལ་ལུས་སུ་ གནས་ པ་
ཡིས༑ ༑དངོས་པོ་རང་གི་བསླབ་པ་སྟེ། །མ་འཁྲུལ་བསམ་པ་ཐག་པ་ནས།།
བསམ་དོན་ལུས་ངག་གང་རུང་གིས། །འབུལ་བར་ཞུགས་ཏེ་དོན་གོ་བའོ།།
བསླབ་ པ་ ཕུལ་ བ་ རིག་ བྱེད་ གང་། །སྡོམ་ གཏོང་ དངོས་ སུ་ གོ་ བྱེད་ དང༌།།
ཉམས་པ་བརྒྱུད་ནས་གོ་བྱེད་དོ། །སྤྱིར་བཏང་དགག་བསླབ་དམིགས་བསལ་
ནི༑ ༑ཕམ་རྒྱུར་ངེས་པར་འཇུག་འགྱུར་ན། །དེ་ལ་སྒྲུབ་པའི་བསླབ་བྱ་ཡིན། །
ཕ་མའི་རྣམ་འབྱེད་སོ་སོར་བཤད་པ།
ཕ་མའི་རྣམ་འབྱེད་སྤྱི་དོན་དགུ། །དབྱེ་བསྡུ་མཚན་ཉིད་གྲངས་གོ་རིམ།།
སྒྲ་བཤད་ཅི་འགྱུར་ཕན་ཡོན་ཉེས། །དབྱེ་གཞི་རབ་བྱུང་སྡོམ་འདས་ལྟུང་།།
དབྱེ་ བ་ ཕམ་ པའི་ སྡེ་ སོགས་ ལྔ། །སྦོམ་ པོ་ ཕམ་ ལྷག་ སྡེར་ འདུས་ ཤིང་།།
གསུམ་དུ་མ་ངེས་ཕམ་ལྷག་ལྟུང་། །གཉིས་སུ་མ་ངེས་ལྷག་ལྟུང་འདུས། །བསྡུ་
བ་དངོས་བསམ་ཆ་ནས་ནི། །དངོས་ གཙོ་ ཕམ་ལྷག་དང་པོ་གཉིས། །འདུ་
ཤེས་གཙོ་བོ་དེ་ལས་གཞན། །བྱེད་པས་གསོ་ལྷག་མེད་དང་ཡོད། །ཐུན་མོང་
འཆབ་ཕམ་དེ་ལས་གཞན། །ངོ་བོས་བཅས་རང་ཉེས་པར་བསྡུས། །མཚོ་ཊིཀ་
བཅས་ རང་ ཉེས་ རྒྱུའི་ ཁྱད། །དངོས་ ཀྱི་ ཀུན་ སློང་ ལས་ མི་ དགེ། །དེ་ མིན་
-96-



འདུལ་སྡོམ་པད་དཀར་ཕྲེང་མཛེས། །
གཉིས་ཀྱིས་ཀུན་ནས་བསླངས། །ངོ་བོ་ལས་མི་དགེ་བ་དང་། །ལུང་མ་བསྟན་
དང་ངོ་བོ་གཅིག །འབྲས་བུ་ངོ་བོའི་ཆ་ནས་ནི། །རྣམ་སྨིན་ཡིད་དུ་མི་འོང་བ།།
འབྱིན་ནུས་ཡོད་དང་མེད་ལ་གསུངས། །ཁྱོད་དང་བཅས་པ་རྐྱེན་དགོས་ལ།།
ལྟོས་ཏེ་གནང་བ་ཡོད་མེད་ཀྱི། །ཁ་ན་མ་ཐོའི་རིགས་ཡིན་པ། །བཅས་རང་
ཉེས་ དོན་ རིན་ ཕྲེང་ གསུངས། །ཁྱད་ གསོད་ ཉེས་ གཞན་ སྡིག་ ཡིན་ པར།།
དགོངས་ཏེ་བཅས་ཉེས་སྡིག་ཏུ་གསུངས། །ཆང་འཐུང་ཞོར་ལ་མི་དགེའི་རྒྱུན།།
ཡང་ཡང་འཇུག་པ་འཕེལ་ལ་དགོངས། །རྟེན་རྒྱུ་གཉེན་པོ་ཐ་དད་པས། །རང་
ཉེས་ལྟུང་བ་ཐ་དད་ན། །རང་ལྟུང་ལུང་དུ་མ་བསྟན་དང་། །གཅིག་བསད་
ལས་དངོས་གཉིས་འགྱུར་དང་། །བཤགས་པས་སྡིག་མི་འདག་འགྱུར་ཕྱིར།།
ངོ་བོ་གཅིག་ལ་ལྡོག་ཐ་དད། །སྟོབས་བཞིས་བཤགས་པས་སྡིག་དག་ཀྱང་།།
ཕྱིར་བཅོས་ཚུལ་བཞིན་མ་བྱས་ཤིང་། །ལྟུང་བྱིན་མ་བརླབས་ལས་ལ་སྒྲིབ།།
བསླབ་བྱིན་དགེ་སློང་ཕྱིར་མི་འོང་། །ཐོབ་ཚེ་ཕམ་པ་དོན་ལ་དག །དག་པའི་
མིང་མ་ཐོབ་པས་ན། །ལས་ཀྱི་ཁ་སྐོང་མི་འོས་བཞིན། །ལྟུང་བའི་མཚན་ཉིད་
སངས་རྒྱས་ཀྱི། །བཅས་པ་ལས་འདས་ཆ་ནས་ནི། །ཁ་ན་མ་ཐོར་གྱུར་པ་འོ།།
བསྙེན་རྫོགས་བཅས་པ་ལས་འདས་པའི། །ལྟུང་བ་དངོས་གཞི་རྫོགས་པ་
གང་༑ ༑རང་ གི་ ངོ་ བོའི་ཆ་ནས་ནི། །ཞེས་ པ་ ཡན་ ཆད་ འདྲ་ བ་ ལ། །དགེ་
འདུན་ལྷག་མ་མན་ཆད་ལ། །བལྟོས་ནས་ཆད་པ་ལྕི་རུང་ལྡན། །ཆོ་ག་བརྗོད་
ཚུལ་ལྷག་མ་ཡི། །མིང་ རིགས་བརྗོད་པས་ཕྱིར་བཅོས་ན། །འདག་རུང་དེ་
བཞིན་གཞན་ལ་འགྲེ། །གྲངས་ངེས་ཆད་པ་ཆེ་ཆུང་ལྔར། །བཅས་ལ་བལྟོས་



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཕྱིར་སྡེ་ལྔར་ངེས། །གོ་རིམ་ཁྱད་པ་ལྕི་ཡང་གི །དབང་བྱས་ལྕི་ཉེས་དམིགས་
བསལ་ལོ། །སྒྲ་བཤད་ངན་སོང་ལྟུང་བར་བྱེད། །དམ་པས་སྨད་དང་ཚུལ་
ཁྲིམས་ཀྱི། མི་མཐུན་ཕྱོགས་དང་རྣམ་སྨིན་འབྲས། །ཡིད་དུ་མི་འོང་འབྱིན་
པའི་ཕྱིར། །ལྟུང་བ་ཁ་ན་མ་ཐོ་དང་། །ཚུལ་འཆལ་ཉེས་པ་གོ་རིམ་བཞིན། །
ལྟུང་བའི་ཕམ་བྱས་ཕམ་པ་དང་། །དགེ་འདུན་ལ་བརྟེན་གསོ་ལྷག་ལུས། ། །
ལྷག་མ་ཞེས་བྱ་གཞན་རྣམས་སླ། །ཕན་ཡོན་བཅུ་ནི་ཉན་ས་ལས། །འགྱོད་
མེད་རིམ་གྲོལ་འགྱོད་མེད་འཆི། །སྙན་གྲགས་བདེ་བར་གཉིད་ལོག་སད། །
གཉིད་ལོག་ལྷས་བསྲུང་སྡིག་བག་ཚ། །འཇིགས་དངངས་མེད་ཅིང་དགྲ་བོ་
དང་༑ ༑མི་མིན་གནོད་མི་བྱེད་ཅིང་ཕན། །ཡོ་བྱེད་ཚེགས་ཆུང་ཐོབ་བསྙེན་
བཀུར་༑ ༑སྨོན་ ལམ་ ཡང་ དག་ འགྲུབ་ ཅེས་ གསུངས། །མ་ བསྲུངས་ ཉེས་
དམིགས་གླེང་གཞི་ལས། །ཚུལ་བདག་གཞན་མཁས་ཆོས་ཉིད་ཀྱིས། །སྨད་
འོས་སྡིག་པ་མི་སྙན་གྲགས། །མ་རྟོགས་མི་རྟོགས་རྟོགས་ཆོས་ཉམས། །སྔོན་
ཐོས་ཆོས་བརྗེད་འགྱོད་བཞིན་འཆི། །ཤི་འོག་དམྱལ་བར་སྐྱེ་ཞེས་གསུངས།།
-98 -



དག་
འ དུལ་སྡོམ་པད་དཀར་ཕྲེང་མཛེས།
།
དགེ་སློང་ཕའི་རྣམ་འབྱེད་བཤད་པ།
་
ན་ ཕམ་པ་བཞིའི་སྡེ་བཤད་པ། །
ਜਬ ਸਰਕਾਰ
ཕ་ཡི་ལྟུང་བ་སྡེ་ལྔ་ལས། །ཕམ་ པ་ དང་ པོའི་གླེང་གཞི་ནི། །རྫོགས་
སངས་རྒྱས་ནས་ལོ་བཅུ་གཉིས། །བསྟན་པ་སྐྱོན་མེད་བཅུ་གསུམ་པར། །སྤོང་
བྱེད་ཡུལ་དུ་བཟང་བྱིན་གྱིས། །ཆགས་པས་མི་ཚངས་སྤྱོད་པར་བརྟེན། །དགེ་
འདུན་བསྡུ་དང་ལེགས་བདེར་གནས། །ཚར་བཅད་ཕན་གདགས་མ་དད་དད།།
དད་འཕེལ་ཚེ་འདིའི་ཟག་པ་བསྡམ། །ཕྱི་མའི་ཟག་བཟློག་ཐུབ་པའི་བསྟན།།
ཡུན་རིང་གནས་པ་ཕན་ཡོན་བཅུ། །གཟིགས་ནས་སྟོན་པས་ལྟུང་ཕམ་བཅས།།
ཐུན་མོང་དགག་བྱ་ངན་འགྲོར་སྐྱེ། །མ་དད་ལས་དང་ལམ་ལ་སྒྲིབ། །ཐུན་
མིན་འཁྲིག་པའི་འདོད་ཆགས་འཕེལ། །ངོ་ཏི་བཅས་ལྡན་དགེ་སློང་གིས།།
རྣམ་ཤེས་ལེན་མྱོང་ཡན་གྱི་ལུས། །ཕྱེད་ཡན་གནས་པའི་རྨ་སྒོ་གསུམ། །གང་
རུང་མ་ཉམས་བསྟེན་རུང་ལ། །མཚམས་ལས་འདས་པར་ཤེས་འཁྲུལ་ཀྱང་།།
འཁྲིག་སྤྱོད་འདོད་རྒྱུན་མ་ཆད་པས། །རྒྱུད་གཏོགས་ནད་མེད་ལས་སུ་རུང་།།
ནོར་བུ་བཅུག་པའི་ལུས་ཀྱི་བདེ། །རེག་ཅིང་རྩོལ་བས་ ཉམས་མྱོང་ཞིང་།།
བདག་གིར་བྱས་པའི་ལྟུང་དངོས་གཞི། །ལྟུང་དངོས་ཀུན་གྱི་བསླབ་ཡན་ལག།
གསོར་རུང་བསླབ་ཚིགས་བསླབ་རྒྱུན་གཅིག །ལས་དང་པོ་པ་མ་ཡིན་པ། །
-99-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལྟུང་དངོས་ཀུན་གྱི་བསམ་ཡན་ལག །ཤེས་པ་རང་བཞིན་གནས་པ་དགོས། །
ལྟུང་བྱུང་མྱོས་སོགས་ལྟུང་མི་འདག །ཕལ་ཆེར་ཐུན་མོང་ཡན་ལག་ལ། །སྲོག་
གཅོད་བཞི་དང་མི་ཚངས་སྤྱོད། །ཁུ་འབྱིན་རྐུ་བ་མ་གཏོགས་པ། །གཞན་ལ་
ཐ་མལ་ལུས་གནས་དགོས། །འགྲོ་གཞན་རྣམ་པ་བསྟན་པ་དང་
། །ལུས་མི་
སྣང་བས་ཉེས་སྤྱོད་ན། །རང་རང་ན་སྨད་ཞུ་བར་གསུངས། །མཚན་ཉིད་ཅི་
འདྲའི་ཐུན་མོང་བ། །ལྔ་བཅུ་རྩ་ལྔ་མ་གཏོགས་པ། །ལྟུང་དངོས་ཀུན་ལ་སྦྱོར་
མཐའ་བར། །མཚན་གྱུར་མིན་པ་ཡན་ལག་དགོས། །སེལ་བར་ན་སྨད་ཞུ་
བར་གསུངས། །ཐུན་མིན་ཡན་ལག་ངོ་ཏིར་གསལ། །བསྟེན་པར་བྱ་བ་ཞེས་
པའི་མདོས། །བསྟེན་བྱ་བསྟེན་བྱེད་གང་རུང་རེ། །བཀོལ་མ་བཀོལ་དངོས་
གཉིས་བཀོལ་མཚོན། །རང་ལུས་ཆ་སྦྱར་སྦོམ་པོ་གསུམ། །གཞན་པ་གཉིས་
ཀྱང་ཞེས་པའི་མདོས། །གཉིས་ཀ་བཀོལ་མ་བཀོལ་གཉིས་དངོས། །གང་རུང་
བཀོལ་མ་བཀོལ་གཉིས་མཚོན། །གཞན་ལུས་ཆ་སྦྱར་སྦོམ་པོ་བཞི། །དེ་ལྟར་
སྦོམ་པོ་རིགས་བདུན་སྲིད། །གཉིས་ཀ་བཀོལ་སྦྱོར་རྒྱུད་གཏོགས་དང་། ། །
བསྟེན་རུང་མཐར་ཐུག་བདེ་མྱོང་གསུམ། །མ་ཚང་སྦོམ་བསྐྱེད་བཅས་དབང་
ཡིན༑ ༑ཡན་ལག་ལྔ་མ་ཚང་ལ་ ཡང། །སྦོམ་བསྐྱེད་ ཁང་པའི་སྐབས་ལས་
ཤེས༑ ༑རིན་ཕྲེང་སྦོམ་གྲངས་བཞི་བཅུ་གསུངས།།
རྐུ་གླེང་ རྒྱལ་ ཁབ་ནོར་ ཅན་ གྱིས། །འདོད་ པས་ རྒྱལ་ཤིང་བརྐུས་ ལ་
བརྟེན༑ ༑ཕམ་བཅས་དགག་གཞན་ལོངས་སྤྱོད་ལ། །གནོད་ཅིང་རང་འདོད་
ཆེས་པ་འོ། །ངོ་ཏི་བཅས་ལྡན་དགེ་སློང་གིས། །བདག་པོ་རང་ལས་གཞན་
- 100 -



འདུལ་སྡོམ་པད་དཀར་ཕྲེང་མཛེས། །
པའི་མིས། །བདག་བཟུང་རིན་ཐང་ཚང་བའི་རྫས། །བསམ་པ་འདུ་ཤེས་མ་
འཁྲུལ་བས། །གཞན་གྱི་ཡིན་ཏེ་མ་གནང་ཡང་། །བདག་ཉིད་འཚོ་ཆེད་གཏན་
བྲལ་འདོད། །རྒྱུན་མ་ཆད་པས་སྦྱོར་བ་ནི། །རང་ངམ་བསྐོས་པས་ལུས་ངག་
ཏུ༑ ༑གྲུབ་ ཅིང་ མཐར་ ཐུག་ བསམ་ དོན་ དེ། །ཐོབ་ཅིང་ ཐོབ་ བློ་ སྐྱེས་ ལྟུང་
དངོས། །རྐུ་ མ་ ཞེས་ སོགས་ མདོ་ བཞི་ ཡི། །དང་ པོས་ བདག་ བརླབས་ རྐུ་
གཉིས་བསྡུས། །གཉིས་པས་བདག་བརླབས་རྐུ་འཇུག་གཉིས། །གསུམ་པས་
བང་ཆེན་རྐུ་རྐུར་འཇུག །བཞི་པས་ གནས་ནས་ སྤགས་སོགས་བསྟན། །དེ་
ལྟར་རྐུ་བ་མུ་དགུ་གསུངས། །ཀ་ཤ་པ་ཎའི་བཞི་ཆས་ཕམ། །ན་ན་ཀ་ནི་དེའི་
རྣམ་གྲངས། །དེ་ལ་མ་ཤ་ཀ་གསུམ་བཞི། །ལྔ་སོགས་འགྱུར་ཡང་སྔ་མ་གཙོ། །
པ་ཎ་དེ་ཡི་རྣམ་གྲངས་ཡིན། །མཚོ་ཊཱིཀ་ལས་ནི་ཡུལ་དུས་དེར། །རྒྱལ་ཁྲིམས་
ཡོད་ན་སྲོག་ཆད་ཀྱི། །ཚད་དང་རིན་ཐང་མཉམ་པར་གསུངས། །རིན་ཕྲེང་
ལུང་ལས་གསོད་དམ་འཆིང་། །ཞེས་སོགས་གསུངས་པས་དེ་མ་ངེས། །དེས་
ན་འཇིག་རྟེན་ཕལ་རྣམས་ཀྱིས། །རྐུན་མའི་ཐ་སྙད་བྱེད་པ་དང་། །ཆད་གཅོད་
རིགས་པ་ཡན་ཆད་གསུངས། །ཡན་ལག་སྤྱི་ཡི་དོན་ལ་གསུམ། །བདག་པོ་
རྫས་དེ་དོན་ལ་དབང་། ཕམ་པ་བསྐྱེད་ནུས་བདག་པོ་ནི། །རང་ལས་གཞན་
པའི་མི་གང་ཞིག །རྫ་ས་དེ་དབང་ཞིང་བདག་གིར་བྱས། །བདག་པོའི་དབང་
ཚུལ་རྣམ་བཞི་སྟེ། །བསམ་སྦྱོར་ཡུལ་ཆོས་རིགས་བརྒྱུད་དང་། །བཀའ་སྩལ་
སྟོབས་ཀྱིས་བདག་གྱུར་བཞི། །སྦྱིན་པོས་གང་བསྔོས་ཕུལ་དེ་དང༌། །བདག་
མེད་རྫས་རྙེད་ལེན་པོར་དབང་། །རི་དྭགས་གདོས་ཟིན་ལིངས་པ་དང་། །
- 101 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བདག་བཏང་ཆོས་གོས་ཆོམ་རྐུན་དབང་། །ཡུལ་ཆོས་ཤོ་གམ་སྲུང་པོ་དང་། །
རིགས་བརྒྱུད་ཕ་ནོར་བུ་ཡིས་དབང་། །བཞི་པར་དབང་ཚུལ་རྣམ་གསུམ་སྟེ། །
སངས་རྒྱས་ལ་ཕུལ་མཆོད་རྫས་བྱ། །དོན་དམ་ཆོས་ཕུལ་མཆོད་རྟེན་འདྲ། །
སྒྲུབ་ཆོས་ལ་ཕུལ་དགེ་འདུན་དང་། །ལུང་ཆོས་ལ་ཕུལ་ཆོས་སྨྲ་དབང་། །དབྱར་
རྙེད་སྲ་བརྐྱང་རྙེད་པ་གཉིས། །ཡུན་རིང་གནས་དང་གང་བཏིང་དབང་། །ཁྲིམས་
བཅས་ཁྲིམས་ལྟར་ངེས་བྱས་དང༌། །མ་ཕྱེད་ཕུལ་བ་ལས་མཚམས་ཀྱིས། །སོ་
སོར་ངེས་བྱས་དེ་ཉིད་དང་། །མངོན་སུམ་གང་ལ་ཕུལ་དེས་དབང་། །རབ་བྱུང་
ཤི་རྙེད་ཤི་བའི་སྔོན། །ངེས་བྱས་བུ་ལོན་མཁན་སྡེ་ཚན། །ཆོས་ལྔ་ལྡན་པའི་
ནད་གཡོག་པའི། །ཁྱིམ་གཞན་གནས་རྫ་ས་སོ་སོར་དབང་། །གཞན་རྣམས་དགེ་
འདུན་དབང་བྱིན་རླབས། །རྟགས་ཅན་ཤི་རྙེད་རིན་པོ་ཆེ། །མཆོག་གསུམ་མུ་
ཏིག་སངས་རྒྱས་ལ། །གོ་ཆ་རྒྱལ་དབུལ་གོས་གཞིར་སྟོན། །རྫས་གཅིག་བདག་
པོ་མང་འདོམ་ན། །ཁྱིམ་རྫས་ཡུལ་ཆོས་རང་བྱུང་རྫས། །སངས་རྒྱས་ཇི་ལྟར་
གསུངས་པ་གཙོ། །འོན་ཀྱང་འདུལ་བ་ཡུལ་ཆོས་བསྟུན། །དགེ་སློང་ཤི་བའི་
ཡོ་བྱད་དྲུག །སྔ་རོལ་ངེས་བྱས་བུ་ལོན་པ། །ནད་གཡོག་རིགས་རྒྱུད་བཞིས་
སློང་ན། །སྔ་གཙོ་མེད་ན་ཕྱི་མར་དབང་། །རིན་ཐང་བརྐུས་གནས་དུས་ཀྱིས་
བཞག ༑གནས་དུས་གཞན་རིན་གཞན་དུ་མིན། །སྦྱོར་མཐར་གནས་དུས་ཐ་
དད་ན། །མཐར་གནས་དུས་ཀྱི་རིན་ཐང་བརྩི། །ཐོབ་བློ་རིན་མེད་སར་སྐྱེ་ན།།
རྐུན་བདག་གནས་གཉིས་གང་ཉེ་ དང་། །མཉམ་ན་རྐུན་གནས་ རིན་གྱིས་
འཇོག ༑བྱང་གླིང་རྐུ་སྦོམ་རིན་ཐང་བཞིན། །དེ་ནི་སྔར་གྱི་དམིགས་བསལ་
- 102 -



འདུལ་སྡོམ་པད་དཀར་ཕྲེང་མཛེས། །
ལོ༑ ༑གཞི་ བསམ་ སྦྱོར་མཐའི་ སེལ་བ་བཞི། །ལྟུང་དངོས་ རྫོགས་ ལ་ ངེས་
གཟུང་དུ། །དགོས་པའི་ཡན་ལག་མ་ཚང་སེལ། །ཅིར་འགྱུར་ན་སྨད་ཆེས་ན་
སྨད༑ ༑ལྟུང་གཞན་ལྟུང་མེད་འགྱུར་བ་བཞི། །ཡན་ལག་གཅིག་ཙམ་མ་ཚང་
ན༑ ༑ན་སྨད་ཕམ་ལྷག་ན་སྨད་སྦོམ། །སྦོམ་ལྟུང་སོར་བཤགས་ཀྱི་ཉེས་བྱས།།
ཉེས་བྱས་ན་སྨད་ཉེས་བྱས་ཕྲ། །གཉིས་ཙམ་མ་ཚང་ཆེས་ན་སྨད། །ཕམ་ལྷག་
ཉེས་ བྱས་ སྦོམ་ སོགས་ ཕྲ། །ཉེས་ བྱས་ ཀྱི་ནི་ ཕྲ་བས་ ཕྲ། །ལྟུང་ བ་ གཞན་
འགྱུར་རྣམ་གསུམ་སྟེ། །དུད་འགྲོ་བསད་པའི་ལྟུང་བྱེད་ནི། །གསོད་ཕམ་ལས་
ནི་སྡེ་ཚན་གཞན། །མི་གསལ་སྐུར་འདེབས་བག་ཙམ་སྟེ། །གཞི་མེད་ལས་ནི་
བཅས་ པ་ གཞན། །རེག་ འདོད་ ཙམ་ པོས་ རེག་ བསླབ་ ཉེས། །རྣམ་ གཞག་
གནས་སྐབས་གསུམ་ལས་གཞན། །ལྟུང་མེད་འགྱུར་བ་རྣམ་བཞི་སྟེ། །དངོས་
གཞིའི་ལྟུང་མེད་ལ་དགོངས་ནས། །ཉུང་ཉུང་བརྐུས་ལ་ལྟུང་མེད་གསུངས། །
རྣམ་གཞག་ལྟུང་མེད་ལ་དགོངས་ནས། །བདག་གིར་མི་བྱེད་རེག་པ་དང་། །
ཉེ་སྡེ་ལ་ནི་ལྟུང་མེད་གསུངས། །དེར་གཏོགས་ལྟུང་མེད་ལ་དགོངས་ནས། །
ལྷུང་བཟེད་ དོ་ གསུམ་ ལྷག་ ལེན་ སྐབས། །འབྲུ་ རྗེན་ བླངས་ ལ་ ལྟུང་མེད་
གསུངས༑ ༑སྐབས་གཞན་ཉེས་བྱས་ཊིཀྐར་གསུངས། །ཤེས་རང་མི་གནས་
ཀུན་སློང་མེད། །སྡོམ་པ་མ་བླངས་ལས་དང་པོར། །བཅས་རང་ལྟུང་བ་མཐའ་
དག་མེད། །བཅས་རྐྱང་ལྟུང་མེད་རྣམ་བཞི་སྟེ། །ཉེས་དམིགས་མེད་པས་རྡོ་སོ་
ཕག ༑ལྷག་བརྩིགས་ བྱེ་ སྐམ་བརྐོ་ ལྟུང་མེད། །བག་ ཡངས་ ཁུངས་ནི་ལུང་
ཕྲན་ཚེགས། །གང་ལ་བྱ་བ་ཡངས་དོག་གཉིས། །གཞིས་བསྡུས་ཉེས་དོན་་་་་
- 103 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྤང་མན་ཡངས། །ཆང་དང་རང་ཉེས་གནང་མི་ སྲིད། །ཆེད་བྱ་དབྱེན་ སྤངས་
ཆེ་བསྟན་གཞུག །བསྟན་འཕེལ་དཀའ་འཚོ་སྤངས་དང་བཞི། །ཆོ་ག་གསོལ་
བཞིའི་ལས་ཀྱིས་སྟེར། །འདི་ནི་ཡོད་སྨྲ་ལས་གཞན་བཀག །བག་ཡངས་ཁ་
འཐོར་སྲ་བརྐྱང་ཚེ། །འཆང་སོགས་བཅུ་དང་གནང་ བྱིན་ན། །ཁང་པ་ཁང་
ཆེན་བརྩིགས་ ལྟུང་མེད། །བར་ ཆད་ རྐྱེན་ ལྡན་ ལྟུང་མེད་ནི། །སྲོག་བཅས་
འདོམ་དང་བཅས་རང་འདོམ། །ཆང་མ་གཏོགས་པ་བཅས་རྐྱང་གནང་། །རྐུ་
ཕམ་སྤང་ཕྱིར་ཉོ་ཚོང་བཞིན། །རང་ཉེས་ནང་འདོམ་རང་སྲོག་འདོར། །
ཁྲིམས་བསྲུང་ སེམས་ ཞུགས་གསོད་མིན་ཕྱིར། །བཅས་འདོམ་ཆུང་ངུར་ཆེ་
གནང་ སྲིད། །དབྱར་ རལ་ སྤང་ ཕྱིར་ ནུབ་ ལྷག་ བཞིན། །དེ་ འབྲེལ་ དགག་
དགོས་ མཉམ་ པ་ ལ། །བཅས་ པ་ཆུང་ གནང་ བཅས་ མཉམ་ན། །དེ་ འབྲེལ་
དགག་དགོས་ཆུང་གནང་ངེས། །བཅས་འཇོག་དགག་དགོས་ཆེ་ཆུང་དང༌། །
བཅས་འབྲེལ་དེ་འབྲེལ་དགག་དགོས་མིན། །རང་གི་དགེ་སྦྱོང་གཞན་གྱི་སྲོག།
གཞན་ཚུལ་གཞན་གྱི་དགེ་སྦྱོང་ཚུལ། །བར་ཆད་ལྡན་ལ་ཆང་འཐུང་སོགས། །
འགའ་རེ་མ་གཏོགས་བཅས་རྐྱང་གནང་། །གཙོ་མིན་ལུས་དང་ལོངས་སྤྱོད་
དང་༑ ༑བསོད་ནམས་བར་ཆད་རྐྱེན་ལྡན་ལ། །དེ་དག་དགག་དགོས་གང་
ཆེ་བརྟག །བསྒྲུབ་མི་ནུས་པས་ལྟུང་མེད་ནི། །ཤེས་རང་མི་གནས་སྨྱོ་སོགས་
དང་༑ ༑བྱ་ དཀའ་ མཐའ་ འཁོབ་ ལྔས་ རྫོགས་ དང་།། བཅས་ མཉམ་ དགག་
དགོས་མཉམ་འདོམ་ན། །བཅས་གཅིག་མ་བསྲུང་ལྟུང་བ་མེད། །གཙོ་མིན་
སེལ་དགོས་ཆེ་ཆུང་རྟོགས། །ཚུལ་ཁྲིམས་དག་འགྱུར་དབྱེ་བ་ནི། །བསླབ་བྱ་
- 104 -



འདུལ་སྡོམ་པད་དཀར་ཕྲེང་མཛེས།
སྦྱོར་བའི་སྦྱོར་བ་དང༌། །སྦྱོར་དང་དངོས་གཞི་ རྫོགས་ པ་འོ། །སྐབས་བྱུང་
བསླབ་བྱ་སྦྲུམ་དབེན་བཞག །སྐབས་གཏོགས་བསླབ་བྱ་བརྒྱུད་རྒྱུད་མཐུན།།
སྦྱོར་བ་རྗེས་སྒྲུབ་དགག་ཉེས་མཐུན། །མ་བསྲུངས་ཉིན་གཉིད་བརྡེག་ལྟུང་
སྐབས༑ ༑ཀ་བརྡེག་མེ་སྐབས་སེང་རེག་བཀག །སྦྱོར་སྦྱོར་མཚན་ཉིད་པ་ལ་
གཉིས༑ ༑རྐུ་སེམས་ཙམ་སྐྱེས་སྦྱོར་བའི་སྦྱོར། །སེམས་བསྐྱེད་པ་དེ་བསྡམ་
བྱའི་ཉེས། །ནོམ་ཉུག་མ་བྱས་ལུས་ངག་གྲུབ། །ཆེས་ན་སྨད་དེ་བཤགས་བྱའི་
ཉེས༑ ༑སྦྱོར་བའི་སྦྱོར་ཚེ་རྐུན་འདུན་ལོག །སྦྱོར་རྣམ་སྦྱོར་བའི་སྦྱོར་བཏགས་
པ༑ ༑ལྷ་རྫས་རིན་མ་ཚང་ཐོབ་བློ། །དངོས་རྣམ་སྦྱོར་བའི་སྦྱོར་བཏགས་པ། །
མཐར་ཐུག་གོང་དུ་ནོམ་ཉུག་བྱེད། །སྦྱོར་དངོས་སྦྱོར་ཚེ་རྐུན་འདུན་ལོག །སྦྱོར་
རྣམ་སྦྱོར་བཏགས་མི་ཡི་རྫས། །རིན་མ་ཚང་བརྐུས་ཐོབ་བློ་སྐྱེས། །དངོས་རྣམ་
སྦྱོར་བཏགས་དེ་གསུམ་སྦོམ། །རྟེན་ཁྱད་དགེ་སློང་ཕ་མ་དང་། །སྡེ་ཚན་ཕམ་
ལྷག་གནས་སྐབས་སྦྱོར། །མཐར་ཐུག་ཕྱིར་བཅོས་སྦོམ་མིང་དགོས། །གདགས་
གཞི་ཉེས་གཅིག་སྦོམ་པོ་ཞེས། །བཏགས་ན་སྦོམ་དངོས་རྟེན་ཙམ་ཡོད། །མིང་
དུ་ཆགས་པའི་སྦོམ་པོའང་བྱ། །ཁྱད་པར་ལྔ་ལས་སྐབས་གཞན་ལ། །སྦོམ་
མིང་བཏགས་ན་བཏགས་པ་བ། །ཉེས་པ་དུ་མར་སྦོམ་མིང་བཏགས། །ཡོན་
ཏན་སྒྲ་ཡི་སྦོམ་བྱ་ཡི། །ཉེས་གཅིག་སྦོམ་མིང་བཏགས་པ་མིན། །རིན་ཕྲེང་
ཡིག་ཆར་སྦྱོར་མཐའི་སྦོམ། །གཉིས་གསུངས་ཡོན་སྒྲའི་སྦོམ་པོ་དང་། །
བཏགས་ པ་ པ་གཉིས་དོན་གཅིག་གསུངས། །རིན་ཕྲེང་དེ་བཞིན་གཤེགས་
པའི་དཀོར། །བརྐུས་ན་ཕམ་གསུངས་མཚོ་ཊཱིཀ་ལས། །བདག་འཛིན་སྤངས་
- 105 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པས་ཕམ་མེད་གསུངས། །བདག་བཅུའི་འཇོག་རྫས་དགེ་སློང་བཅུས། །
འཇོག་རྫས་དང་ནི་བགོད་རྫས་སུ། བརྐུས་ན་རིན་ཐང་གཅིག་དང་བཅུ། །དེ་
འདྲའི་བགོད་རྫས་འཇོག་རྫས་དང་། །བགོད་རྫས་སུས་བརྐུས་རིན་ཚང་བ། །
བཅུ་དང་བརྒྱ་ཡིས་ཕམ་པ་བསྐྱེད། །ཡུལ་དུས་བདག་ཀུན་ལ་བལྟོས་པའི། །
རིན་ཐང་སྦྱོར་གཅིག་ནང་ཚང་དགོས། །འདི་རྣམས་གོང་འོག་ཀུན་ལ་སྦྱར།། །
སྲོག་གཅོད་ཕམ་གླེང་སློང་བྱེད་དུ། །དགེ་སློང་མང་པོས་ཉོན་མོངས་པ། །མི་
བཟོད་པ་ཡིས་ཀུན་བསླངས་ནས། །མི་བསད་ལ་བརྟེན་ཕམ་འདི་བཅས། །
དགག་བྱ་གཞན་གྱི་སྲོག་ལ་གནོད། །ངོ་ཏི་བཅས་ལྡན་དགེ་སློང་གིས། ། །
མིའམ་མིར་ཆགས་རང་ལས་གཞན། །འདུ་ཤེས་མ་འཁྲུལ་གསོད་འདོད་པ། །
རྒྱུན་མ་ཆད་པར་སྦྱོར་བ་ནི། །རང་ངམ་བསྐོས་པས་ལུས་ངག་ཏུ། །གྲུབ་པས་
རྐྱེན་བྱས་རང་གི་སྔར། །ཤི་བ་ལས་བྱུང་ལྟུང་དངོས་གཞི། །མེར་མེར་སོགས་
བཞི་མིར་ཆགས་དང༌། །རྐང་ལག་འགྱུས་སོགས་དྲུག་མིར་འདོད། །མངའ་
བཙས་གནས་སྐབས་ལྔ་ལྔ་བཅུ།། །
རྫུན་གླེང་དགེ་སློང་ལྔ་བརྒྱ་ཡིས། །ཉ་པའི་གྲོང་དུ་གྲགས་འདོད་ཀྱིས། །
མི་ཆོས་རྫུན་སྨྲས་ ཕམ་འདི་བཅས། །དགག་བྱ་ཆོམ་རྐུན་ གྲངས་ སུ་ཆུད།།
གཞན་བསླུས་སྒོ་ནས་གནོད་པ་འོ། །ངོ་ཏི་བཅས་ལྡན་དགེ་སློང་གིས། །ཐ་
སྙད་ལྔ་ལྡན་ལུས་ཐ་མལ། །གནས་པ་གཞན་ལ་འདོད་ཁམས་ལས། །འདས་
པའི་ཡོན་ཏན་མེད་བཞིན་དུ། །འདུ་ཤེས་མ་འཁྲུལ་རང་དོན་དུ། །ཡོད་པར་སྨྲ་
འདོད་རྒྱུན་ཆགས་ཀྱིས། །ངོ་བོ་འབྲས་བུ་གང་རུང་གི །སྒོ་ནས་སྦྱོར་བ་རང་
- 106 -



འདུལ་སྡོམ་པད་དཀར་ཕྲེང་མཛེས།
ངག་ ཏུ། །རང་ འབྲེལ་ མ་ནོར་ གསལ་ སྨྲས་ པས། །དོན་ གོ་ ལས་ གྱུར་ ལྟུང་
དངོས་ གཞི། །ཐོབ་ པའི་ སྒོ་ནས་ མི་ཆོས་ནི། །མྱང་ འདས་ བླ་ མ་ གོང་ མའི་
སེམས་༑ ༑སྤངས་པའི་སྒོ་ནས་སྒྲིབ་པ་ལྔ། །མི་ཆོས་དེ་སྤངས་བླ་མ་འོ། །
འདོད་འདུན་གནོད་སེམས་གཉིད་རྨུགས་དང་
། །རྒོད་འགྱོད་ཐེ་ཚོམ་སྒྲིབ་པ་
ལྔ༑ ༑འབྲས་བུའི་སྒོ་ནས་བརྗོད་པ་ནི། །ལྷ་སོགས་བཅུ་ལ་མཐོང་བ་སོགས།།
བཅུ་རེ་སྦྱར་བས་སྦྱོར་བ་བརྒྱ། །ངོ་བོའི་སྒོ་ནས་བརྗོད་ན་ནི། །མི་རྟག་ལ་
སོགས་འདུ་ཤེས་བཅུ། །མི་ སྡུག་ལ་སོགས་འདུ་ཤེས་བཅུ། །བསམ་གཏན་
བཞི་ནས་ཟད་པའི་བར། །ཐོབ་པར་སྨྲས་པའི་སྦྱོར་བ་མང་།། །
དགེ་འདུན་ལྷག་མ་བཅུ་གསུམ་གྱི་སྡེ་བཤད་པ།
།
དགེ་འདུན་ལྷག་མའི་སྡེ་འཆད་དེ། །འབྱིན་གླེང་མཉན་ཡོད་དུ་འཆར་
ཀས༑ ༑ཆགས་པས་ཁུ་ཕྱུང་བསླབ་འདི་བཅས། །དགག་བྱ་དེས་བསྐྱེད་འདོད་
ཆགས་འཕེལ། །ངོ་ཏི་རང་གི་ཡན་ལག་ལས། །ཁུ་འབྱིན་འདོད་པ་རྒྱུན་ལྡན་
གྱིས༑ ༑རྣམ་ཤེས་ལེན་མྱོང་ཡན་ཆད་ཀྱི། །བསྟེན་རུང་རྨ་སྒོ་ལས་གཞན་པར།།
རེག་ཅིང་རྩོལ་བས་རང་ཁུ་བ། །དང་པོའི་གནས་ནས་འཕོས་ཚེ་ལྟུང་། །རེག་
སྐབས་བྱེད་པོ་བུད་མེད་ནི། །རེག་འཁྲིག་བསྙེན་ཉལ་གཤོམ་འདུག་འགྲེང་།།
དབེན་ པར་ འདུག་ འགྲེང་ ལྷན་ ཅིག་ ཉལ། །ལམ་ འགྲོ་ ཆོས་ སྟོན་ བཅུ་ ལ་
གསུངས༑ ༑བུད་མེད་ཉིད་དམ་མཚན་གཉིས་པ། །བུད་མེད་མཚན་ཤས་ཆེ་
- 107 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལྡན་པའི། །བུད་མེད་མཚན་དོན་ཡོད་པ་དེ། །རེག་སོགས་བཅུ་ཡི་ཐུན་མོང་
ངོ་༑ ༑ཕྱི་མ་དབེན་འགྲེང་མ་གཏོགས་ལའང་། །ཁྲིམས་གྲོགས་མེད་པའི་ཡན་
ལག་ ནི། །ཉལ་ གཤོམ་ འདུག་ སོགས་ བདུན་ ལ་ དགོས། །ཐ་ གཉིས་ མ་
གཏོགས་ལྔ་པོ་ལ། །ཁྲིམས་གྲོགས་ཙམ་གྱིས་ལྟུང་བ་ཁེགས། །ཐ་སྙད་བཞི་
ལྡན་ཐ་མལ་ལུས། །ལོང་མིན་སྐྱེས་ པའི་མཚན་རྐྱང་ལྡན། །མཚན་སྤྱོད་སྒོ་
ནས་འགྱུར་མི་བསྟེན། །ཐོས་པའི་ཉེ་འཁོར་གནས་པ་སྟེ། །ཆོས་ དགུ་ལྡན་
པའི་གྲོགས་མེད་པ། །ལམ་འགྲོ་ཆོས་ སྟོན་ལ་དགོས་གསུངས། །ལོང་མིན་
ལམ་འགྲོར་མདོར་བསྡུས་སྦྱར། །དོན་གོ་འཁྲིག་བསྙེན་ཆོས་སྟོན་ལ། །དངོས་
གསུངས་ རེག་ མིན་ དྲུག་ ལ་ སྦྱར། །རེག་ ལ་ མི་ དགོས་ ཞུ་ བར་ གསུངས།།
བསྟེན་རུང་རེག་སོགས་བདུན་པོ་ལ། །དངོས་གསུངས་འཁྲིག་བསྙེན་ཆོས་
སྟོན་སྦྱར། །བདེ་བ་མྱོང་འདོད་ཀུན་ཆགས་གཉིས། །རེག་དང་འཁྲིག་བསྙེན་
གསུམ་ལ་དགོས། །གཙོ་བོ་བསྟེན་རུང་དོན་གོ་གཉིས། །བདུན་དང་གསུམ་
ལ་དངོས་གསུངས་པའི། །རྣམ་འབྱེད་ཐད་ཀའི་དོན་བསྡུས་ཕྱིར། །བཅུ་པོ་
ལས་གཞན་འདིར་མ་བསྡུས། །རེག་པའི་ལྷག་མའི་ཡན་ལག་ནི། །རེག་ཡུལ་
བུད་མེད་མཚན་དོན་ཡོད། །བསྟེན་རུང་ཐ་སྙད་ཕྱེད་གཉིས་ལྡན། །ཐ་མལ་
ལུས་གནས་རྨ་སྒོ་ལས། །གཞན་པའི་ལུས་དངོས་མ་ཉམས་པར། །རེག་རྟེན་
ཡན་ལག་ལས་གཞན་པའི། །རང་གི་ལུས་དངོས་མ་ཉམས་པས། །འདུ་ཤེས་
གཞི་ ལ་ མ་ འཁྲུལ་ ཞིང་། །ཀུན་སློང་ རེག་ བདེ་ མྱོང་ འདོད་ པའི། །ཀུན་ཏུ་
ཆགས་པ་རྒྱུན་ལྡན་གྱིས། །སྦྱོར་བ་རེག་ཞུགས་མཐར་ཐུག་ནི། །རེག་བདེ་
- 108 -



དག་
འ དུལ་སྡོམ་པད་དཀར་ཕྲེང་མཛེས།
།
ཉམས་སུ་མྱོང་བ་འོ།། །།
འཁྲིག་ཚིག་ལྷག་མའི་ཡན་ལག་ནི། །སྨྲ་ཡུལ་དང་པོ་གཉིས་སྔར་བཞིན།།
ཐ་སྙད་བཞི་ལྡན་ལུས་ཐ་མལ། །རྫུ་འཕྲུལ་ཆོས་ཅན་མ་ཡིན་མོ། །དངོས་པོ་
འཁྲིག་པ་གསལ་པོར་གྲགས། །འདུ་ཤེས་སྔར་བཞིན་ཀུན་སློང་ནི། །རང་གི་
དོན་དུ་འཁྲིག་སྨྲས་བདེ། །མྱོང་བར་འདུན་པས་སྨྲ་འདོད་པ། །རྒྱུན་མི་ཆད་
པས་སྦྱོར་བ་ནི། །མཚན་ཉིད་ལྔ་ལྡན་ངག་སྨྲ་བར། །ཞུགས་པས་མཐར་ཐུག་
དོན་གོ་བའོ།། ་་་་་་
་་
བདག་ལ་བསྙེན་བཀུར་བསྔགས་པ་ཞེས། །ཁྱད་པར་མ་གཏོགས་གཞན་
གོང་འདྲ། །ཚུལ་ ལྡན་ དགེ་ཆོས་ཚངས་ སྤྱོད་ ཅན། །བདག་ ལ་ འཁྲིག་ པས་
བསྙེན་བཀུར་ན། །མཆོག་དང་ཕུལ་བྱུང་ཁྱད་འཕགས་བཟང་། །མཛེས་དགེ་
མཆོད་འོས་བསྟོད་འོས་དང་། །རྒྱ་ཆེ་རྣམ་དགུ་ཆེས་མཆོག་སོགས། །རྣམ་དགུ་
ཞེས་བརྗོད་ཚན་པ་གཅིག །རེ་རེ་བརྗོད་གསུམ་ གཉིས་བརྗོད་ལ། །སྔ་ ཕྱི་
བསྒྱུར་ བས་ མུ་ དྲུག་ བཅས། །བཅོ་ བརྒྱད་ ཚན་ བཅུ་ ལུང་ ལས་ གསུངས།།
གསུམ་ག་མ་བརྗོད་ཚན་གཅིག་དང་། །གསུམ་བརྗོད་སྔ་ཕྱི་བསྒྱུར་བ་ཡི། །ལྔ་
སྟེ་དྲུག་ལ་མདོར་བསྡུས་སྦྱར། །དེ་ ལྟར་བསྙེན་བཀུར་བསྔགས་ལྷག་མ།།
བཅོ་བརྒྱད་ཚན་པ་བཅུ་དྲུག་སྲིད། །དགེ་ཆོས་ཅན་ཞེས་ཏིང་འཛིན་ལ། །སྤྱི་
མིང་བྱེ་བྲག་ལ་བཏགས་ཤིང་། །ཚངས་པར་སྤྱོད་ཅེས་ཤེས་རབ་ལ། །རྒྱུ་མིང་
འབྲས་ལ་བཏགས་པ་འོ།། །
སྨྱན་བྱེད་ལྷག་མའི་ཡན་ལག་ནི། །སྤྲད་ཡུལ་སྐྱེས་པ་བུད་མེད་གཉིས།།
- 109 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཁྲིག་སྐབས་བཤད་པའི་ཆོས་ལྔ་ལྡན། །རང་ལས་ཐ་དད་གཉིས་ཀྱང་གཞན།།
གོ་ཡུལ་ཐ་སྙད་ལྔ་དང་ལྡན། །ཐ་མལ་ལུས་གནས་དེ་ཉིད་ལ། །དབང་བྱེད་
ཉིད་ དུ་ གནས་ པ་ ལ། །འདུ་ ཤེས་ སྔར་ བཞིན་ ཀུན་སློང་ནི། །འཁྲིག་ པས་
མཐུན་འདོད་རྒྱུན་ལྡན་གྱིས། །སྦྱོར་བ་རང་ངམ་བསྐོས་པས་འཕྲིན། །གསུམ་
མམ་དེ་དང་འདྲ་བ་བྱེད། །མཐར་ཐུག་དེ་གཉིས་ཕྲད་པ་འོ། །འདི་དང་འོག་ཏུ་
རྣམ་ འབྱེད་ ལས། །སྦྱོར་ སྦོམ་ གསུམ་ དང༌ གཅིག་ གསུངས་ པ། །མི་ འགལ་
མཐུན་པ་མ་ཐོབ་དང་། །ཐོབ་ནས་ཉམས་ལ་སྨྱན་བྱེད་ཚེ། །སྔ་མ་འཕྲིན་རེ་
སྦྱོར་ སྦོམ་རེ། །ཕྱི་མར་འཕྲིན་གཅིག་གིས་ ཕྲད་ན། །སྦྱོར་སྦོམ་ གཅིག་དང་
དངོས་གཞི་རྫོགས། །འཕྲིན་གསུམ་འཕྲིན་ནོད་ཕར་སྐྱེལ་དང་། །ཚུར་སྐྱེལ་བ་
འོ་དེ་འདྲ་ནི། །གསུམ་པ་མ་སྐྱེལ་ཕྱང་ཡར་ཏེ། །གཏམ་འཁྱམས་པ་ལས་ཐོས་
པ་ འོ། །ཆུང་མ་དམ་ པ་ ཆུ་ ཚིགས་ བྱིན། །རིན་ ཉོས་ བཙན་འཕྲོག་ ཐོབ་ པ་
གསུམ༑ ༑དམན་པ་ཁ་དུམ་དང་སམ་འདུས། །གོས་འཚོ་ཐང་འགའ་ཕྲད་པ་
བཞི༑ ༑འཐབ་ཚིགས་བདུན་ནི་འཐབ་མོད་འོག །དུམ་བཅད་གསུམ་གཏོར་
ཆོ་ ག་ བཏང་། །ཆུང་ མིན་ བསྒྲགས་ དང་ དྲིལ་ བསྒྲགས་ པའོ། །དམན་ བཞི་
འཐབ་ རེར་ སྨན་ རེ་ བྱས། །ལྷག་མ་བདུན་ འབྱུང་ དམ་ པ་ གསུམ། །དང་པོ་
གསུམ་ཉེས་བཞི་ལྔ་སྦོམ། །དྲུག་བདུན་ལྷག་མ་སྦྱོར་སྦོམ་གཉིས། །རྒྱུ་མཚན་
ཕོ་མོར་ ཡིད་ གཅུགས་ གསུམ། །རིམ་ བཞིན་ གཅིག་ གཉིས་ གསུམ་ ཉམས་
ཕྱིར།།
- 110 -



འདུལ་སྡོམ་པད་དཀར་ཕྲེང་མཛེས།
བཞི་ཤོང་མིན་ལ་ཁང་ཁང་ཆེན། །རིམ་ལྷག་བརྩིགས་གསུམ་ལྟུང་བ་
མེད༑ ༑གནས་གྱུར་གཞན་ཀུན་ན་སྨད་འགྱུར། །བཞི་ཤོང་ཙམ་ལ་ཁང་པའི་
སྦོམ༑ ༑གནས་གྱུར་གཞན་ལ་དངོས་གཞི་རྫོགས། །གང་ཟག་དོན་བརྩིགས་
ཁང་པ་དང་། །མཆོག་གསུམ་དོན་བརྩིགས་ཁང་ཆེན་གསུངས། །ཆ་གཅིག་
དཀོན་མཆོག་ཆ་གཅིག་ནི། །དེ་ལས་གཞན་དོན་དུ་བྱེད་ན། །མངོན་བདག་
གཅིག་དོན་དུ་བརྩིགས་པ། །ཁང་པའི་ལྷག་མ་ཁང་ཆེན་སྦོམ། །མངོན་བདག་
ཚོགས་དོན་དུ་བརྩིགས་ན། །ཁང་སྦོམ་ཁང་ཆེན་ལྷག་མ་འབྱུང༌།།
ཁང་ལྷག་ས་གཞི་ཡོ་བྱེད་གཉིས། །བཙལ་བ་སྲོག་ཆགས་ཕྲ་མོ་གནས།།
རྩོད་བཅས་བརྩམ་དུ་མི་རུང་བར། །གནས་གྲུབ་སྤྱོད་ལམ་བཞི་ཤོང་བ།།
བྱེད་འཕྲོ་གཞི་ཡི་སེལ་མིན་པ། །འདུ་ཤེས་སྔར་བཞིན་ཀུན་སློང་ནི། །དཀོན་
མཆོག་གསུམ་ལས་གཞན་གྱི་ཆེད། །མངོན་གྱུར་བདག་པོ་གཅིག་དོན་དུ།།
སྦྱོར་བ་བསམ་པའི་དོན་དེ་ལ། །རང་ངམ་བསྐོས་པས་ཁང་བརྩིགས་ཞུགས།།
མཐར་ཐུག་ཕལ་ཆེར་ཕུབ་ཟིན་པའོ།།
ཁང་ཆེན་ལྷག་མ་སྔར་བཞིན་ལ། །བདག་གྲངས་ཆེད་བྱ་བཙལ་ཚད་
ལྷག ༑གནས་ཀྱི་མཐའ་ཚད་ཁྱད་པར་ལྔ། །སྲིད་དུ་བདེ་གཤེགས་མཐོ་བཅུ་
གཉིས༑ ༑ཞེང་དུ་མཐོ་བདུན་ཁང་པའི་ཚད།།
གཞི་མེད་སྐུར་པ་གདབ་པའི་ཡུལ། །ལྟ་བ་རང་ཕྱོགས་བསྙེན་རྫོགས་
སྡོམ༑ ༑གསོར་ རུང་ ཡན་ ཆད་ ལྡན་ པའམ། །ལྟ་ བ་ གཞན་ ཕྱོགས་ བསྙེན་
རྫོགས་སྡོམ། །ཕམ་པས་མ་གོས་པ་དང་ལྡན། །བདག་ལས་ཐ་དད་ཐ་མལ་
- 111 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལུས༑ ༑ཐ་སྙད་གསུམ་དང་ལྡན་པ་འོ། །དངོས་པོ་མཐོང་ཐོས་དོགས་གསུམ་
གྱི༑ ༑གཞི་མེད་ཕམ་པའི་ལྟུང་དངོས་གཞི། །གོ་ཡུལ་ཐ་སྙད་ལྔ་དང་ལྡན། །
ཐ་མལ་ལུས་གནས་བདག་ལས་གཞན། །འདུ་ཤེས་སྔར་བཞིན་ཀུན་སློང་ནི།།
ཉམས་པར་འདུན་པས་ཕམ་པ་ཡི། །སྐུར་འདེབས་འདོད་པ་རྒྱུན་མ་ཆད། །སྦྱོར་
བ་བསམ་པའི་དོན་དེ་ལ། །སྐུར་པ་འདེབས་པར་ཞུགས་པ་དང་། །མཐར་ཐུག་
ཕ་རོལ་དོན་གོ་བའོ། །མ་དག་དག་པར་འདུ་ཤེས་འཁྲུལ། །དངོས་གཞི་རྫོགས་
པ་དམིགས་བསལ་ལོ།། །།
བག་ཙམ་སྦྱོར་བ་མི་གསལ་བའི། །ཁྱད་པར་མ་གཏོགས་གཞན་སྔར་
བཞིན།།
བསྒོ་ལྟུང་དབྱེན་དང་དབྱེན་རྗེས་ཕྱོགས། །ཁྱིམ་སུན་བཀའ་བློ་མི་བདེ་
བཞི༑ ༑སྡིག་ལྟ་མི་གཏོང་ལྟུང་བྱེད་བཅས། །ལྔ་ནི་ཕ་མའི་ཐུན་མོང་ངོ༌། །མ་
ཡི་ཐུན་མིན་བཟློག་ཕམ་དང་། །དཀོན་མཆོག་གཏོང་དང་འཐབ་ཀྲོལ་བྱེད།།
བདེར་ གནས་ གནས་ འཇུག་ ལྷག་ མ་ བཞི། །བཅུ་ ནི་ ལུང་ ལས་ དངོས་ སུ་
གསུངས༑ ༑ཐུན་ མོང་ ཡན་ ལག་ བཞམས་ བསྒོ་དང་། །གསོལ་ དང༌ བརྗོད་
གསུམ་ བཟློག་ པ་ ལྔ། །ལྔ་ པ་ མ་ རྫོགས་ རྫོགས་ སྦྱོར་ སྦོམ། །དངོས་ གཞི་
གཉིས་བསྐྱེད་བསྒོ་ལྟུང་དྲུག །རྣམ་འབྱེད་བཞིན་དུ་མཚོ་ཊིཀ་གསུངས། །རིན་
ཕྲེང་རྣམ་འབྱེད་ཡིག་ལྷག་གམ། །ཡང་ན་སྦྱོར་སྦོམ་རྒྱུན་ལ་དགོངས། །ཊིཀྐ་
བཞིན་དུ་ ལྔ་ ཙམ་གསུངས། །བཟློག་གོང་དབྱེན་རྩོམ་ཉེས་བྱས་ནི། །བསྒོ་
གྱུར་མིན་པས་འདིར་མ་བགྲངས།།
- 112 -



འདུལ་སྡོམ་པད་དཀར་ཕྲེང་མཛེས།
།
དབྱེན་གྱི་མཚམས་མེད་གཞིའི་ཡན་ལག །དབྱེ་གནས་ཡུལ་དུས་དབྱེ་
དོན་བཞི། །འདིར་སྦྱར་ དམིགས་བསལ་འབྱེད་རྟེན་ནི། །བཅས་ ལྡན་ དགེ་
སློང་ཕ་འམ་མ། །བསྙེན་སྡོམ་གསོར་རུང་ཡན་ཆད་ལྡན། །རྫོགས་པའི་རྐྱེན་
ནི་བཟློག་པ་ལྔ། །འདུ་ཤེས་སྔར་བཞིན་ཀུན་སློང་ནི། །དགེ་འདུན་རྣམས་
ཆོས་མིན་ཕྱོགས་སུ། །འབྱེད་འདོད་བཟློག་ཀྱང་མི་གཏོང་བར། །འདོད་པ་
རྒྱུན་མི་ཆད་པ་འོ། །སྦྱོར་བ་ངག་ གིས་དགེ་འདུན་རྣམས། །འབྱེད་ཞུགས་
བཟློག་ཀྱང་མི་གཏོང་ཞུགས། །མཐར་ཐུག་ལས་བརྗོད་གསུམ་པ་དངོས།།
རྫོགས་པའི་མཐའ་ལ་མི་གཏོང་བའོ། །དབྱེན་དང་མཚམས་མེད་དབྱེན་ལྷག་
གསུམ༑ ༑ངོ་བོ་ལྡན་པ་ལས་དང་པོ། །དགེ་སློང་མ་དང་ ཕྱེད་དང་བཟློག།
མཐར་ཐུག་འབྱེད་པོ་ཁྱད་པར་བརྒྱད།།
རྗེས་ཕྱོགས་སྔར་བཞིན་གྲོགས་བྱེད་ཁྱད།།
ཁྱིམ་ སུན་དབྱུང་ བའི་ ཡུལ་ ཉེས་ པ། །ཁྱིམ་ པར་ རང་ གཞན་ ཉེས་ པ་
བསྒྲགས༑ ༑་སྐུར་ཡུལ་ཆོས་དྲུག་དང་པོ་ལྔ། །ཆོས་ལྡན་ལས་ཀྱིས་རང་སྐྱོད་
པ༑ ༑ཚོགས་ལོངས་རྟེན་ནི་བསྐྲད་བྱས་འབྲེལ། །སྐུར་ཡུལ་ཐ་སྙད་ལྔ་དང་
ལྡན་༑ ༑ཐ་མལ་ལུས་གནས་བདག་ལས་གཞན། །རྫོགས་རྐྱེན་འདུ་ཤེས་སྔར་
དང་འདྲ། །ཀུན་སློང་སྐུར་འདོད་རྒྱུན་མ་ཆད། །སྦྱོར་བ་བཟློག་ཀྱང་མི་གཏོང་
བར་༑ ༑ཞུགས་པའོ་མཐར་ཐུག་སྔར་དང་འདྲ། །
བཀའ་བློ་མི་བདེའི་ལྷག་མའི་གཞི། །དྲུག་ལྡན་བདག་ལ་ལྟུང་གླེང་པོར།།
དགེ་སློང་ཀུན་གྱིས་བདག་ཉིད་ཀྱི། །བསླབ་གཞི་ཀུན་ལ་མ་གླེང་སྨྲས། །རྫོགས་
-113-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྐྱེན་འདུ་ཤེས་སྔར་དང་འདྲ། །ཀུན་སློང་གླེང་འགོག་བཟློག་བྱས་ཀྱང་། །མི་
གཏོང་འདོད་པ་རྒྱུན་མ་ཆད། །སྦྱོར་བ་མཐར་ཐུག་སྔར་དང་འདྲ།།
སྤང་ལྟུང་ཐུན་མོང་བའི་སྡེ་ཚན་བཤད་པ།
སྤང་ལྟུང་ཐུན་མོང་མདོ་བཅུ་བདུན། །སྤང་དང་བསྔོས་གཉིས་ཀོ་ལྤགས་
ལས་
༑ ༑ལས་དང་རང་བཞིན་ཆུང་དགེ་འདུན། །འདི་ལ་མེད་ལྔ་ཞུ་བ་ལས།།
གཞན་བཅུ་རྣམ་པར་འབྱེད་པ་ལས། །མདོར་བསྡུས་ཕྲན་ཚེགས་ལས་བསྡུས་
གསུངས།།
མདོར་བསྡུས་རྟོགས་བདུན་དེའིདང་པོ། །ཕོ་བྲང་སྐབས་སུ་དོན་འདི་ནི།།
ཐ་མ་ཡིན་ཞེས་དམིགས་བཀར་བས། །དུས་འབྲེལ་གཞན་ལ་དང་པོ་སྦྱར།། །
ལས་ ལ་ གསོ་ དགག་ ཉི་ཤར་ ཚུན། །རུང་ གསུངས་ དུས་ འབྲེལ་ ལས་
གཞན་སྦྱར། །རབ་བྱུང་ལྷུང་འཆང་ལྟུང་མེད་གསུངས། །བདག་འབྲེལ་བཅུ་
བདུན་གཞན་ལ་སྦྱར།།
རང་བཞིན་གོས་འཆང་རང་སྟོབས་ཀྱིས། །ལྟུང་མི་འབྱུང་གསུངས་
ཚོགས་དགོས་གཞན། །ཀུན་གྱི་དངོས་ཤན་མི་འབྱུང་སྦྱར།།
ཞག་བདུན་མར་ དྭགས་ སྦྲང་ རྩི་ དང་། །འབྲུ་མར་ རིགས་མཐུན་རྡེག་
དངོས་གསུངས། །བུར་ཞག་བདུད་རྩི་རིགས་མཐུན་སྦྱར།། །
ཆུང་ཉིད་གོས་འཆང་མི་སྤང་གསུངས། །སྤང་ལྟུང་ཉེར་དགུ་མི་སྤང་
-114-



འདུལ་སྡོམ་པད་དཀར་ཕྲེང་མཛེས།
སྦྱར།། །
དགེ་འདུན་འབྲལ་ གཉིས་མི་ སྤང་གསུངས། །དགེ་འདུན་ རྫས་བསྐྱེད་
གཞན་ལ་སྦྱར།།
ཆོས་གོས་རྗེས་ཞུགས་གཉིས་རིམ་བཞིན། །བརྟགས་ན་འཆང་གཉིས་ཟླ་
འཇོག་གསུམ། །དངོས་ཤན་ལྟུང་མེད་ཚིག་ཚོགས་བསྐྱུངས།།
འདི་གསུམ་འཆང་འབྲལ་འཇོག་གསུམ་ལ། །ལྟུང་མེད་གསུངས་པ་ཚིག་
གཅིག་བསྡུས།།
གཉིས་ཀ་སྟོན་པའི་མདོ་བདུན་ནི། །ཉིན་མཚན་འཆང་འབྲལ་འཇོག་
དྲུག་དང་། །ལྟུང་འཆབ་ནུབ་ལྷག་ཉལ་སྤང་བསྙིལ། །ལྷན་ཅིག་དུས་འབྲེལ་
བཅུ་གཅིག་བསྐྱུངས། །འཕྱིས་གཉིས་དམག་གནས་སྣང་ཉལ་སྦྱར། །འཆབ་
ཕམ་མཚན་འབྲལ་དངོས་ གསུངས་ བསྡུས། །གནོད་འགྱུར་ སྤང་ སོགས་ ཁ་
ཅིག་སྦྱར།། །།
གནས་ པས་ ལྟུང་ འཆབ་ནུབ་ ལྷག་ དང་། །ལྷན་ ཅིག་ ཉལ་ གསུམ་ སྐྱ་
རེངས་ གོང་། །སྦྱོར་ཉེས་རེར་གསུངས་ཚིག་གཅིག་བསྡུས། །དམག་ གནས་
སྣང་སྤངས་བསྙིལ་ཉལ་སྦྱར།། །
སྤངས་པས་འཁྲུར་འཇུག་རྨེལ་འཇུག་དང༌། །འཐག་ འཇུག་ རས་ཆེན་
བརྟད་ བྱུང་ ལྔར། །རང་འབའ་ཞིག་ གི་ཡིན་དགོས་བསྡུས། །བདག་འབྲེལ་
གཞན་ལ་རང་གི་འམ། །རང་ཉིད་འབའ་ཞིག་ཡིན་དགོས་སྦྱར།།
དེ་བསྔོས་འཆང་འཇོག་བཞི་ཡི་སྐབས། །གཞན་ལ་བསྔོས་ན་ལྟུང་མེད་
- 115 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བསྡུས༑ ༑བདག་འབྲེལ་བཅུ་བཞིར་ལྟུང་མེད་སྦྱར།།
དེ་ཡོད་འཆང་འཇོག་བཞི་ཡི་སྐབས། །ཞིག་ཤན་འབྱུང་གསུངས་ཚིག་
གཅིག་བསྡུས། །ཟླ་ཕྱེད་བྱིན་མི་སློབ་ལ་སྦྱར། །ལྟུང་བ་དེ་ཡོད་འཁྲུར་འཇུག་
དང༌༑ ༑ལེན་སློང་མ་གཏོགས་དང་པོའི་བདུན། །ཐ་མའི་ཐོག་མཐའ་གཉིས་
ཏེ་ དགུར། །ལྟུང་ ཤན་ འབྱུང་ གསུངས་ ཚིག་ གཅིག་ བསྡུས། །ལྷག་ མ་ ཉེར་
གཅིག་ལྟུང་ཤན་སྦྱར། །འདི་ལ་མེད་པས་གོས་ལྷུང་སྨན། །ཉམས་ན་སྤང་མི་
དགོས་གསུངས་བསྡུས། །ལྷག་མ་ཉེར་བདུན་མི་སྤང་སྦྱོར།། ་་་་་
ཉིན་མཚན་ཞེས་པས་དུས་འབྲེལ་ལྟུང་། །འཆང་འབྲལ་འཇོག་འཕྱིས་
གཉིས་གཉིས་བརྒྱད། །དམག་ གནས་ འཆབ་ནུབ་ སྣང་ སྤང་བསྙིལ། །ལྷན་
ཅིག་ ཉལ་ སྟེ་ ཕའི་ བཅོ་ ལྔ། །མ་ ཡི་ འཆབ་ ཕམ་ མཚན་ འབྲལ་ དང། །སྔས་
གཉིས་གནས་མེད་ཉེས་སོགས་ལ། །རང་རང་མཚན་མཐའི་སྐད་ཅིག་སྦྱར། །
ཟླ་ འཇོག་ སུམ་ཅུ་ རས་ཆེན་ ཕྱེད། །འཆང་ གཉིས་ ཞག་བཅུ་ གསོག་འཇོག་
བདུན༑ ༑དགོན་ བྲལ་ཞག་དྲུག་ནུབ་ལྷག་ གསུམ། །གཞན་ལ་ ཞག་གཅིག་
མཚན་མཐའ་སྦྱར། །རིན་ཕྲེང་འཆང་འབྲལ་འཇོག་དྲུག་སྦྱར། །དུས་འབྲེལ་
གཞན་བདུན་ འོག་ ནས་ སྟོན། །འཕྱིས་ གཉིས་ དོགས་ བཅད་ མི་ དགོས་
གསུངས༑ ༑དུས་འབྲེལ་ལྟུང་བ་བཅོ་ལྔ་ལས། །སྤང་བ་རྣམས་ལ་སྦྱོར་ལྟུང་
མེད་༑ ༑གནས་འབྲེལ་བདུན་ལ་ སྦྱོར་ལྟུང་ནི། །གནས་པ་ལ་ནི་ཞེས་པས་
བསྟན་༑ ༑ཞག་འདས་དངོས་གཞི་རྫོགས་ དུས་ནི། །སྐྱ་རེངས་དང་པོ་དེ་འོ་
གསུངས༑ ༑རྐྱེན་གྱིས་ལས་འདས་ཉི་ཤར་ཚུན། །རུང་བ་ལས་ལ་ཞེས་པས་
- 116 -



1:|:
འདུལ་སྡོམ་པད་དཀར་ཕྲེང་མཛེས། ་་་་་
བསྟན།། བུ་ནད་ཀྱི་
༈ བདག་འབྲེལ་འཆང་འཇོག་འཇུག་འཕྱིས་བརྒྱད། །བར་པ་བཅུ་སྟེ་བཅོ་
བརྒྱད་ལ། །རང་གི་ཡིན་ལ་དེར་ཤེས་དགོས། །གཞན་ལ་གཞན་གྱིར་འདུ་
ཤེས་ན། །འཆང་འཕྱིས་བཞི་དང་ཟླ་འཇོག་ལྔར། །ལྟུང་མེད་རིན་ཆེན་རེག་
འབའ་ཞིག །ལྷག་མ་བཅུ་གཉིས་ན་སྨད་འགྱུར། །རང་ལ་གཞན་འཁྲུལ་ལྔར་
ལྟུང་མེད། །རིན་ཆེན་ལོངས་པའི་ན་སྨད་དང་། །ལྷག་མ་བཅུ་གཉིས་ཆེས་ན་
སྨད་༑ ༑གཞན་ལ་རང་གིར་ཤེས་འཁྲུལ་ན། །བདག་འབྲེལ་ཀུན་ལ་ན་སྨད་
གསུངས༑ ༑ལྟུང་མེད་ཀུན་སློང་དྲངས་པ་དང་། །བསམ་པའི་དོན་དང་ཕྲད་
མེད་དང༌། །རང་རང་ཀུན་སློང་དྲངས་པའི་ཕྱིར། །རིན་ཕྲེང་རང་དང་གཞན་
གྱི་ལ། །གཞན་གྱིར་ཤེས་ན་ལྔ་སྟེང་དུ། །མཐོ་གང་གསོག་འཇོག་བདུན་ལྟུང་
མེད༑ ༑རིན་རེག་ལོངས་པའི་ཉེས་པ་དང༌། །གཞན་བཅུར་བསླབ་ཉེས་ཡོད་
ཅེས་གསུངས། །ཐུན་མོང་དབང་ན་གོས་འཆང་འཇོག །སྣོད་འཆང་རིན་རེག་
སྤང་ལྟུང་དངོས། །ཞུ་བར་འཁྲུར་འཇུག་སོགས་ལྔ་ལ། །ན་སྨད་གསུངས་པས་
གཞན་ དགུ་ སྦྱར། །བདག་ འབྲེལ་ ལྟུང་ མི་ འབྱུང་ ཐབས་ གསུམ། །གཞན་
བསྔོས་ རབ་བྱུང་དོན་དུ་བསྲེལ། །ལྷག་མཁོ་ ཡོ་བྱད་བྱིན་བརླབ་ན། །ལྟུང་
མེད་བསྔོས་སོགས་གསུམ་གྱིས་བསྟན། །
ཤན་དང་འབྲེལ་བའི་ཐུན་མོང་ནི། །འདི་ལ་རྗེས་སུ་ཞུགས་ནས་སོ། །
དགོས་དོན་ཤན་ལྟུང་སྤང་ཤན་ལ། །འཇིགས་ནས་མྱུར་དུ་བྱིན་རླབས་དང༌།།
ཕྱིར་བཅོས་ལ་འཇུག་བརྩོན་འགྱུར་ཕྱིར། །བསྡུས་དོན་ཁྱབ་པ་དབྱེ་མཚན་
- 117 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཉིད༑ ༑དུས་དང་ངོ་བོ་སྒྲ་བཤད་དྲུག །ཞག་ཤན་ཁྱབ་པ་འཆང་འཇོག་བཞི། །
ཟླ་ཕྱེད་མ་བརླབས་གོས་ལྔར་སྦྱར། །སྤང་ཤན་ཁྱབ་པ་ཁྱད་པར་ཅན། །མིན་
པའི་སྤང་ལྟུང་ཀུན་ལ་སྦྱར། །གོས་ལྷུང་སྨན་ནི་ཞག་ཤན་དང་། །ལྟུང་བའི་
ཤན་ནི་སྤང་ཤན་ནོ། །བརྡེག་བྱ་བྱིན་རླབས་ཡོད་ཁྱད་ཅན། །མེད་པ་ཁྱད་ཅན་
མིན་པ་འོ། །ཁྱད་ཅན་མིན་ལ་གོས་ལྷུང་ངེས། །ཁྱད་ཅན་གོས་ལྷུང་སྨན་ཤན་
གསུམ༑ ༑ཟླ་ཕྱེད་མ་བརླབས་ གོས་མ་ གཏོགས། །གོས་ ལྷུང་ རྡེག་བྱེད་མ་
བརླབས་ཤིང་། །སྔ་འམ་ཡང་ན་ཕྱིས་རྙེད་དགོས། །ཁྱད་ཅན་བརྡེག་བྱ་ཕྱི་
མཉམ་ གཉིས། །ཁྱད་མེད་ དེ་ལས་ ཕྱི་རྙེད་དང་། །གཉིས་ཀ་བཅས་ རིགས་
མཐུན་པ་དགོས། །སྨན་གྱི་རྡེག་བྱེད་བརྡེག་བྱ་ནི། །སྔ་ཕྱིར་རྙེད་པ་གང་ཡིན་
རུང་༑ ༑ཞག་ གཅིག་ ཡས་ མན་ སྔ་ དང༌ ཕྱིས། །བརླབ་ དགོས་ རྫས་ རིགས་
གཅིག་པའང་དགོས། །སྤང་ཤན་རྡེག་བྱེད་དམན་རྒྱུད་འབྲེལ། །ངོ་བོ་ཤེས་
ཤིང་དྲན་ནུས་པའི། །སྤང་ལྟུང་དངོས་གཞི་བརྡེག་བྱ་ནི། །ལྟུང་བའི་ཕྱིས་རྙེད་
སྤང་འོས་སོ། །ཤན་ནི་རང་རང་མཚན་མཐར་བརྡེག །སྐད་ཅིག་གཉིས་པར་
ཤན་ལྟུང་བསྐྱེད། །རིན་ཕྲེང་བརྡེག་བྱ་གྲུབ་དུས་དེར། །བརྡེག་གསུངས་ཤན་
དང་ རྗེས་ཞུགས་དང་། །རྒྱུན་འབྲེལ་ཤུགས་རྣམས་རྣམ་གྲངས་སོ། །བྱེ་བྲག་
ཏུ་ནི་ཞག་ཤན་དང་། །རྫས་ཤན་དུས་ཤན་རྣམ་གྲངས་སོ། །སྤང་ཤན་བརྡེག་
བྱ་རྙེད་མ་ཐག །སྤང་དགོས་ཉིད་དུ་བརྡེག་པ་འོ། །ཞག་ཤན་སྤང་ཤན་བརྡེག་
གཞི་ལས། །ལྟུང་འགྱུར་མི་འགྱུར་སྤང་དགོས་འགྱུར། །ཁྲུ་གང་ཡན་ལོངས་
ཁ་ སྐོང་ གི །རེ་མེད་ཞག་ བཅུ་ རེ་ ཅན་ནི། །ཟླ་ འཇོག་ གོས་ རིགས་ འཁོར་
• 118 -



འདུལ་སྡོམ་པད་དཀར་ཕྲེང་མཛེས།
གསུམ་ཁེབས། །ཚད་ལོངས་ཟླ་འཇོག་གོས་རིགས་མིན། །རིགས་ལྡོག་ཤན་
འབྱུང་མི་ འབྱུང་ གཉིས། །མི་ ལྡོག་ མི་ འབྱུང་ འབྱུང་ མུ་ བཞི། །དང་ པོ་ཚེས་
གཅིག་ཟླ་གོས་རྙེད། །བཅུ་པར་གོས་རྫོགས་རྙེད་ལྟ་བུ། །གཉིས་པ་སྔ་དྲོ་ཟླ་
གོས་རྙེད། །ཕྱི་དྲོ་ཡོངས་རྫོགས་རྙེད་ལྟ་བུ། །གསུམ་པ་ཚེས་གཅིག་ཟླ་གོས་
རྙེད༑ ༑སུམ་ཅུའི་བར་གཞན་མ་རྙེད་པ། །བཞི་པ་ཚེས་གཅིག་ཟླ་གོས་རྙེད། །
གཉིས་ལའང་དེ་མཚུངས་རྙེད་ལྟ་བུ། །ཟླ་འཇོག་གོས་རིགས་ལྡོག་མི་ལྡོག །
ཤན་ལྟུང་འབྱུང་མི་འབྱུང་ལ་དཔྱད།།
ཕྱིར་བཅོས་དང་འབྲེལ་ཐུན་མོང་ལ། །དགོས་དོན་སྤང་སྟེ་ཕྱིར་བཅོས་
པས༑ ༑ལྟུང་བ་དག་པར་འགྱུར་བ་འོ། །བསྡུས་དོན་སྤང་ཡུལ་རྟེན་དངོས་པོ།།
གནས་དང་ཡུན་ཚད་རྣམ་པ་ལྔ། །ལྷུང་བཟེད་ལྷག་བཙལ་དགེ་འདུན་དང་། །
གཞན་ནི་དགེ་སློང་ཆོས་དྲུག་ལྡན། །མིང་རིགས་མཐུན་ལྟུང་མི་འབྱུང་ཞིང་། །
སྤང་མ་སྤང་ཤེས་བརྒྱད་ལྡན་ལའོ། །རྟེན་ནི་གསོ་རུང་ལུས་ཐ་མལ། །ཤེས་
རང་གང་ཟག་ཁྱད་ཅན་མིན། །གནས་མ་ཕྱུང་བ་ལྔ་ལྡན་དགོས། །དངོས་པོ་
སྤང་ལྟུང་འབྱུང་གཞིའམ། །སྤང་ཤན་བརྡེག་ཀུན་སྤང་འོས་སྤང་། །གནས་ནི་
གནས་ཁང་ཐ་དད་དོ། །ལྷག་བཙལ་ཕྱོགས་གཅིག་བྱིན་འཕྲོག་གཉིས། །
གཏན་སྤང་གཞན་ནི་རེ་ཞིག་སྤང་། །གཞན་གྱི་ཡིན་པ་རྣམ་བརྟགས་ན། །རང་
ཤན་སྟོབས་ཀྱིས་ལྟུང་བསྐྱེད་ཉམས། །ཞག་བར་སེམས་འཁྲུགས་དེ་བཞིན་
ཉམས༑ ༑གོས་ ལྷུང་ བཅས་ རིགས་ མཐུན་ ལ་ བརྡེག །མར་ སོགས་ རྫས་
རིགས་མཐུན་དགོས་དང་། །སྤང་ལྟུང་མ་བཅོས་ལྡན་ཡོད་ན། །ཕྱིས་རྙེད་ཀུན་
- 119-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལ་ཤན་བརྡེག་ཅེས། །རྗེས་ཞུགས་སོགས་ཀྱིས་རིམ་བཞིན་བསྟན། །ཁྲུ་གང་
འཁོར་ཡུག་མ་ལོངས་གོས། །དེ་བཞིན་ཁམ་དུ་མ་ལོངས་ཟས། །སྣོད་སྤྱད་བྱ་
བ་མི་འགྲུབ་སྣོད། །གོས་ཁྲུ་གང་ལོངས་མི་རི་བའི། །རིན་ཆེན་ཆུང་དང་བགོ་
རིས་སུ། །མ་བཅད་ཕྱོགས་བཞིའི་དགེ་འདུན་རྫས། །དངོས་རྫས་མེད་གྱུར་
ཚབ་མི་སྤང་། །ཆུང་ཉིད་སོགས་ཀྱིས་རིམ་བཞིན་བསྟན།
དང༌ པོ་ གསུམ་ གྱི་ཐུན་མོང་ནི། །འཆང་འབྲལ་ འཇོག་གསུམ་སྲ་བརྐྱང་
བཏིང་༑ ༑ལྡན་ལ་མི་འབྱུང་བག་ཡངས་ཕྱིར། །སྲུང་བྱེད་དེ་དང་བྲལ་གྱུར་ན།།
འབྲལ་ལྟུང་བྱུང་དང་འཇིག་དུས་མཉམ། །གང་བ ཏིང་མི་འབྱུང་མ་བཏིང་
འབྱུང་༑ ༑དབྱར་ཁས་མ་བླངས་ཁ་སྐོང་རུང་། །འོན་ཀྱང་སྲ་བརྐྱང་མི་འབྱུང་
ངོ་།།
ས ད་ ་ ་ 21:|་ན།
སྤང་བའི་ལྟུང་བྱེད་སུམ་ཅུ་བཤད་པ། །
གོས་འཆང་སྤང་བའི་ངོ་ཏི་ནི། །སྲ་བརྐྱང་མི་ལྡན་བཅས་ལྡན་པས། །
རང་ཉིད་དབང་ཞིང་རུང་ཚད་ལྡན། །ཁ་གསོག་མིན་གོས་གནས་སྐབས་དེར།།
དབང་བྱར་ཡོད་པར་བྱིན་མ་བརླབས། །བརླབས་ཀྱང་ཤན་བརྡེག་རང་དོན་
དུ༑ ༑གོས་འཆང་འདོད་པ་རྒྱུན་ལྡན་གྱིས། །མ་བརླབས་འཇོག་སྟེ་རང་ཤན་
གྱིས༑ ༑ཞག་བཅུ་འདས་པའི་ལྟུང་དངོས་གཞི། །གཞན་གྱི་མཛོད་ཚུད་གོས་
དེ་རང་། །གོས་ཀྱིས་ཕོངས་ན་མ་བསྔོས་རུང་། །མ་ཕོངས་མ་བསྔོས་སྤང་ལྟུང་
བསྐྱེད༑ ༑སྤང་ ལྟུང་ བྱུང་ ཕྱིར་ ཞག་ རེ་ ལ། །སྤང་ ལྟུང་ རེ་ འབྱུང་ནུབ་ ལྷག་
- 120 -



ན།
འདུལ་སྡོམ་པད་དཀར་ཕྲེང་མཛེས།
།
བཞིན། ། :
འབྲལ་སྤང་ངོ་ཏི་སྲ་བརྐྱང་དང་། །མི་ལྡན་སྣམ་སྦྱར་གྱི་ཆ་ནས། །བྲལ་
བའི་གནང་བ་མ་ཐོབ་ཅིང་། །དགོན་པའི་ཡི་དམ་མི་ལྡན་པས། །འཚོ་བའི་ཡོ་
བྱད་བྱིན་ལྡན་པའི། །ཆོས་གོས་གསུམ་ལས་གང་ཡང་རུང་། །རུང་ཚད་ལྡན་
པ་འཇིགས་དབང་གིས། །གྲོང་དུ་མ་བཞག་མཚམས་གཞན་དུ། །འབྲལ་བར་
འདོད་དེ་འབྲལ་བྱེད་པས། །ཞག་གཅིག་འདས་པའི་ལྟུང་དངོས་གཞི། །བདག་
པོ་ཐ་དད་ཁང་གཅིག་ཀྱང༌། །སེག་དང་རེ་ལྡེས་བར་ཆོད་འབྲལ། །གནས་ཁང་
མ་བགོས་ཐུན་མོང་དབང་། །ནོར་ཐ་དད་ཀྱང་མི་འབྲལ་ལོ། །ལྕགས་རིས་
བསྐོར་ བའི་ གནས་ ཁང་ དག །མ་ རེག་ ཐ་ དད་ གནས་ མི་ འབྲལ། །མཁའ་
མཚམས་གཞན་གྱི་བར་ཆོད་ཕྱིར། །ཡལ་འདབ་ཕན་ཚུན་མ་རེག་འབྲལ། །
རྩ་བ་ཡལ་ག་མཚམས་གཅིག་ཅིང་། །ཡལ་ག་འོག་མར་གོས་དཔྱངས་ཏེ། །
འོག་གི་ས་གཞིར་གནས་མི་འབྲལ། །རྩིག་རིབ་འོབས་བསྐོར་འཁོར་ཡུག་
འདོམ༑ ༑དགུ་དྲུག་གསུམ་ནི་ཉེ་འཁོར་རོ། །གསུམ་ཀས་བསྐོར་ལ་ཉེ་འཁོར་
ནི༑ ༑རིང་ཤོས་ཁོངས་སུ་ཐུང་ཤོས་བསྡུས། །མཚམས་མེད་ལམ་དུ་འགྲོ་བ་
ལ༑ ༑མདུན་རྒྱབ་ཐད་ ཀར་ འདོམ་ ཞེ་ དགུ། །གཡས་ གཡོན་ སྐྱེ་བོས་ལམ་
གཅིག་ཏུ། །གཏོགས་པ་ཤེས་པ་ཚུན་ཆད་དོ། །མཚམས་མེད་ཐང་སྟོང་ཡན་
ལག་ གིས། །ཁྱབ་ པ་ མཐའ་ སྟེ་ དེའི་ ཉེ་ འཁོར། །འདོམ་གང་ ཚུན་ ཆད་ མི་
འབྲལ་ལོ། །བདག་པོ་ཐ་དད་མཁའ་འམ་ཆུས། །ཆོད་ན་དྲུང་གནས་འབྲལ་
བར་འགྱུར། །བདག་གཅིག་གྲོང་ཁྱེར་ཐོག་འབྲེལ་ལམ། །ཡལ་འདབ་འབྲེལ་
- 121 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བའི་ནགས་ཀྱི་ཚལ། །དབུས་ན་རྒྱང་གྲགས་ཚུན་མཚམས་གཅིག །དམ་དུམ་
གྱུར་པ་གསུམ་ཁེབས་ན། །གཅིག་ལ་བྱིན་ཡོད་མ་ཁེབས་མེད། །བཟང་ངན་
མ་ཕྱེད་ཕྱེད་ཚལ་གྱུར། །གཅིག་ལ་མེད་ཀྱང་གཉིས་ཀ་བསྲུང་། །ལྷག་མཁོ་རེ་
རེ་མ་ངེས་ཕྱིར། །དམ་དུམ་ཁྲུ་གང་ ཡན་ལོངས་པ། །ཀུན་ ལ་བྱིན་ཡོད་མ་
ལོངས་མེད། །ཉེ་འཁོར་གཅིག་ནས་ཐ་དད་ལ། །མཚན་ལྟ་མི་མཐུན་གནས་
གྱུར་ཀྱང༌། །ཐུན་མོང་དབང་ན་མི་འབྲལ་ལོ། །གཙུག་ཁང་གྲོང་བར་འདོམ་
གང་ དེ། །གཙུག་ ཁང་ ཉེ་ འཁོར་མིན་ པའི་ ཕྱིར། །དེ་ དང་ གཙུག་ལག་ ཁང་
གནས་འབྲལ།། །།
ཟླ་འཇོག་ངོ་ཏི་སྲ་བརྐྱང་དང༌། །མི་ལྡན་གུས་གསུམ་མ་ཚང་བས།། རང་
དབང་རེ་ཅན་ཁ་གསོག་གོས། །རུང་ཚད་ལྡན་པ་མ་བརླབས་སམ། །བརླབས་
ཀྱང་ཤན་བརྡེག་རང་དོན་དུ། །མ་བརླབས་ཟླ་འདས་འཇོག་འདོད་ཀྱིས། ། །
འཇོག་སྟེ་ཟླ་འདས་ལྟུང་དངོས་གཞི། །གསུམ་ཚང་ཟླ་བཞག་མ་གནང་ཕྱིར། །
བཞག་ཀྱང་ཞག་བཅུའི་འཆང་སྤང་འབྱུང་། །འཆང་འཇོག་ཆུང་ཚད་ཁྲུ་གང་
ཡན༑ ༑ཡ་མཐའ་རིམ་བཞིན་དཔག་མེད་དང་། །འཁོར་གསུམ་ཁེབས་པ་མ་
ལོངས་པའོ། །ཁེབས་ན་མ་བརླབས་འཆང་ལྟུང་འབྱུང་། །གཙོ་དང་ལས་ཆེའི་
ཕྱིར་སྣམ་གདིང་། །ཉིས་རིམ་རྣམ་སྦྱར་ངེས་པར་དྲ། །སོར་མོ་ཉེར་བཞི་རྡུལ་
ཁྲུ་དང༌། །ལུས་ཆ་བདུན་ལས་གཉིས་ལུས་ཁྲུ། །གྲུ་མོ་གུང་རྩེའི་བར་ལག་ཁྲུ།།
ཁང་ཁྲི་གདིང་གཡན་རས་ཆེན་རྣམས། །རྡུལ་ཁྲུས་གཞལ་དགོས་གཞན་གོས་
རྣམས༑ ༑ལུས་ཁྲུ་ཡང་ན་ལག་ཁྲུ་སྟེ། །ལུས་ལག་མི་མཉམ་ལུས་ཁྲུས་གཞལ།།
- 122 -



བ༡༠ ལས་ 1:འདུལ་སྡོམ་པད་དཀར་ཕྲེང་མཛེས།
ལྟ
་
ཉེ་དུ་མིན་བསྐྱེད་དངོས་གསུངས་པ། །སྤང་ལྟུང་འཁྲུར་ལེན་སློང་སློང་རིགས།།
སྤགས་ པ་ སོ་ སོ་རྨེལ་ མངོན་ ཉོ། །ལྷག་ བཙལ་ འཐག་ གཉིས་ བཅས་ བཅུ་
གཉིས༑ ༑འབའ་ཞིག་གོས་གཉིས་འདུག་གནས་ཟ། །བསོད་སློང་གཅེར་བུ་
མགྲོན་གཉེར་དྲུག །སོར་བཤགས་དང་པོ་གཉིས་ཉི་ཤུ། །བསྟན་བཅོས་ལས་
གསུངས་བམ་ ལྔ་ ལས། །དབེན་ གཉིས་བསྡུ་བས་སྦྱོར་བཅུག་ཟ། །ཊིཀྐས་
ཡང་ཟ་ཕྲེང་རྒྱུད་ནས། །དོ་གསུམ་ལྷག་ལེན་དང་ལྔ་འོ། །དེ་མཚུངས་གཞན་
ལ་མདོར་བསྡུས་སྦྱར། །ལོངས་སྤྱོད་འབྲེལ་སྐབས་བདུན་རྒྱུད་ཚུན། །སེམས་
ཅན་འབྲེལ་སྐབས་ཡུལ་དུས་དེར། །ངོ་ཚའི་ཡུལ་བྱེད་ཉེ་དུ་ཡིན། །མངོན་ཉོ་
ལྷག་འཚོལ་འདུག་གནས་ཟ། །བཞི་མ་གཏོགས་པར་ཉེ་ལ་དེར། །འདུ་ཤེས་
ལྟུང་མེད་བཞིར་ཉེས་བྱས།།
ཁྲུར་འཇུག་ངོ་ཏི་དགེ་སློང་གིས། །མ་ཉམས་ལྟ་མཐུན་ཐ་སྙད་གསུམ།།
ཐ་མལ་ཉེ་མིན་མཚན་བསྟེན་རུང༌། །རྫུ་འཕྲུལ་ཅན་མིན་དགེ་སློང་མར།།
རང་དབང་འཚོ་བའི་བྱིན་ལྡན་པའི། །གོས་སམ་གདིང་བ་རུང་ཚད་ལྡན།།
བྱེད་འཕྲོ་མིན་འཁྲུ་སོགས་འོས་པ། །རང་ གི་དོན་དུ་འཁྲུ་འཚེད་སོགས།།
འཆོལ་ཚིག་སྨྲ་འདོད་རྒྱུན་ལྡན་གྱིས། །ལྔ་ལྡན་ངག་གིས་འཆོལ་ཞུགས་ཏེ།།
ཕྱོགས་ལས་བྱས་པའི་ལྟུང་དངོས་གཞི། །འཁྲུ་ཐ་ཆུར་ཉུག་འཚེད་པའི་ཐ།།
ཚོན་དུ་བསྒུག་བྱེད་འཆག་པའི་ཐ། །ཐལ་མོ་རྡེབ་པར་ཕྱོགས་ལས་ བྱས།།
དོན་ཤེས་མ་ཕྲད་ན་སྨད་ཕྱིར། །མ་དག་དག་འཁྲུལ་སྐུར་འདེབས་དང་།།
གཞན་དབང་རང་འཁྲུལ་བྱིན་འཕྲོག་དང་། །བར་དུ་གཅོད་ལ་མི་གཅོད་པར།།
-123-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཁྲུལ་ཏེ་སྡིག་ལྟ་མི་གཏོང་གསུམ། །ལྟུང་རྫོགས་བསྐྱེད་པ་དམིགས་བསལ་
གོས་ ལེན་ ངོ་ ཏི་ དགེ་འདུན་ལ། །གོས་ འབུལ་ ཁོངས་ སུ་ མ་ གཏོགས་
ཤིང་༑ ༑ལེགས་སྨྲ་བསྙེན་རྫོགས་ བྱེད་པོ་མིན། །ཆོས་གོས་ཚང་བའི་དགེ་
སློང་གིས། །སྔར་བཤད་མ་ཆོས་བདུན་ལྡན་སྟེང་། །དད་དང་སེམས་ཡངས་ཆེ་
མིན་པའི། །དགེ་སློང་མའི་གོས་དེ་འབྲེལ་གནས། །རུང་ཚད་ལྡན་པ་བཟང་
དང་ངན། །བརྗེ་བ་ལས་གཞན་རང་དོན་དུ། །གུས་ལེན་འདོད་པ་རྒྱུན་ལྡན་
གྱིས༑ ༑ལྔ་ ལྡན་ངག་གིས་ལེན་ཞུགས་ཏེ། །ཐོབ་ བློ་སྐྱེས་པའི་ལྟུང་དངོས་
གཞི།།
གོས་སློང་ངོ་ཏི་སྲ་བརྐྱང་དང་། །མི་ལྡན་གོས་ཚང་དགེ་སློང་གིས།། ཁྱིམ་
པ་ཉེ་མིན་རྫས་ཐ་དད། །ཅི་བདེར་སྟོབས་མིན་ལུས་ཐ་མལ། །ཐ་སྙད་ལྔ་དང་
དྲུག་ལྡན་ལ། །སྦྱིན་བདག་དབང་གོས་རུང་ཚད་ལྡན། །རང་དོན་སློང་ཚིག་སྨྲ་
འདོད་ཀྱིས། །ལྔ་ལྡན་ངག་གིས་སློང་ཞུགས་ཏེ། །རིན་མདོག་ཚད་ལས་གང་
བསླངས་དེ། །ཐོབ་པ་ལས་གྱུར་ལྟུང་དངོས་གཞི། །མ་བསླངས་ཐོབ་ན་ལྟུང་
བ་མེད། །བྱེ་བྲག་མ་ཕྱེད་གང་ཐོབ་རྫོགས།། ་་།
སློང་རིགས་སྤང་ལྟུང་སྲ་བརྐྱང་དང་། །མི་ལྡན་གོས་གསུམ་མ་ཚང་བས།།
སྔར་བཤད་ཁྱིམ་ཆོས་དྲུག་ལྡན་ལ། །དེའི་གོས་རུང་ལྷག་ཚད་ལྡན་དེ། །རང་
དོན་སློང་འདོད་རྒྱུན་ལྡན་གྱིས། །ངག་གིས་སློང་ཞུགས་ལྷག་པ་ལ།། ཐོབ་བློ་
སྐྱེས་པའི་ལྟུང་དངོས་གཞི། །ཐོབ་ཟིན་ལྷག་གོས་མི་སྦྱིན་པར།། འདོད་པས་
- 124-



1:|:
1:|:འདུལ་སྡོམ་པད་དཀར་ཕྲེང་མཛེས།
:།
མི་སྦྱིན་ཐག་བཅད་ཚེ། །ལྷག་པ་མི་སྦྱིན་ལྟུང་དངོས་གཞི། །ལྷག་སློང་ལྟུང་
གསུམ་མི་སྦྱིན་གཉིས། །ལྷག་ཚད་ཁྲུ་གང་ཡན་ཆད་དོ།། །།
སྤགས་པ་སློང་བའི་སྤང་ལྷག་ནི། །སྲ་བརྐྱང་མ་བཏིང་གོས་ཚང་བས།།
ཆོས་དྲུག་ལྡན་སྟེང་རང་ཉིད་ལ། །གོས་སྤགས་པོ་ཡིན་སྤུངས་ཆུང་བར། །དེའི་
གོས་རུང་བ་སྤགས་པ་ལས། །ལྷག་ཚད་ལྡན་པ་རང་དོན་དུ། །ངག་གིས་སློང་
འདོད་ལྔ་ལྡན་གྱི། །ངག་གིས་སློང་ཞུགས་ལྷག་པ་ལ། །ཐོབ་བློ་སྐྱེས་ལྟུང་
དངོས་གཞི་འོ།། ན་
སྦྱིན་བདག་སྤུངས་ཆེ་སོ་སོར་སྤགས། །དེ་ལས་ལྷག་གོས་སློང་འདོད་པ། །
སློང་ རིགས་ ཁྱད་ པར་ གཞན་ རྣམས་ འདྲ། །སྔ་མ་ ཕོ་མོ་གཉིས་ ཀྱི་གོས།།
གཅིག་སྤགས་འདི་ནི་སོ་སོ་ནས། །གོས་རེ་སྤགས་པ་ཁྱད་པར་རོ།། ན་
བསྐུར་བའི་སྤང་ལྟུང་སྦྱོར་བརྩམ་གཞི། །སྦྱིན་བདག་སོགས་གསུམ་ཁྱིམ་
པ་ཡིན། །ཐ་སྙད་ལྔ་ལྡན་ལུས་ཐ་མལ། །གོས་སམ་དེའི་རིན་ཕལ་ཆེར་རུང་།།
ཚད་ལྡན་བདག་པོས་ཕོ་ཉ་ལ། །བསྐུར་ཞིང་ཕོ་ཉས་ཞལ་ཏར་གཏད།། རང་
དོན་བསྐུལ་བསྡད་དྲུག་ལས་ལྷག །མ་ལྷག་ཞལ་ཏས་སྦྱིན་བདག་གི། སེམས་
བསྡུ་ཁས་མི་ལེན་པ་ལས། །ལེན་པར་འདོད་པས་ལེན་ཞུགས་ཏེ།། ཐོབ་བློ་
སྐྱེས་པའི་ལྟུང་དངོས་གཞི། །འོངས་སམ་ལེགས་འོངས་མངོན་སྨྲ་གཉིས། །
འདུག་ ཅིག་ ཁྲུས་ཤིག་ ལེགས་ སྦྱར་ གཉིས། །ཟོ་ཞིག་ཐུངས་ཤིག་ཟེར་ བ་
གཉིས༑ ༑ཟས་སྐོམ་ དབང་ བྱས་ རེ་ རེའི་མཐར། །དེའི་ ཕྱིར་ ལན་ འདེབས་
བསྐུལ་སྒོ་དྲུག །གསུམ་ཆ་མི་ཉིད་ཅེས་པའི་སྐབས། །གསུམ་ཆ་མི་མ་ཡིན་
-125 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གྱིས་བྱས། །ལྟུང་མེད་མུ་གཅིག་གཉིས་གཉིས་ནི། །མི་མ་ཡིན་དང་རེ་རེ་མིས།།
བྱས་པའི་ཆེས་ན་སྨད་མུ་གསུམ། །གཉིས་གཉིས་མིས་བྱས་རེ་རེ་ནི། །མི་མ་
ཡིན་བྱས་ན་སྨད་གསུམ། །གསུམ་ཆར་མིས་བྱས་དངོས་གཞི་གཅིག །དེ་ལྟར་
གཞུང་འདིས་མུ་བརྒྱད་བསྟན། །གསུམ་ཆར་ཁྱིམ་ཉིད་ཅེས་པའི་སྐབས། །
གསུམ་ཆར་རབ་བྱུང་སོགས་སྔར་བཞིན། །བསྐུལ་བས་མ་ཐོབ་དེ་འོག་ཏུ། །།
གོས་འདོད་གོ་ཕྱིར་དགེ་སློང་དེས། །ཞལ་ཏའི་ཕྱོགས་སུ་ལན་གསུམ་བར། །
ཅང་མི་སྨྲ་བར་བསྡད་པར་བྱ། །དེས་ཀྱང་མ་ཐོབ་སྦྱིན་པོར་སྦྲན། །ཕོ་ཉས་མ་
སྨྲས་ ཞལ་ཏར་ བསྐུལ། །རུང་མིན་ གོས་ རིན་མ་སྤངས་ བླངས། །སྦྱིན་པོར་
སྤངས་ཟིན་མ་སྤངས་བླངས། །ཕོ་ཉས་མ་དྲིས་ཞལ་ཏ་སྟོན། །རེ་མེད་མ་སྦྲན་
ཉེས་བྱས་ལྔ། །རྩ་བར་བསྟན་ཅིང་ཊིཀྐ་ལས། །བསྡད་གཉིས་བསྐུལ་བཞིར་
ཉེས་བྱས་གསུངས། །
སྲིན་བལ་སྟན་བྱས་སྤང་ལྟུང་ནི། །དགེ་སློང་རང་གི་ཉིད་ཡིན་པའི། ། །
སྲིན་བལ་དཀོན་ཞིང་རིན་ཆེ་བ། །ཉུང་ངུ་གཞན་དང་མ་འདྲེས་གསར། །བྱེད་
འཕྲོ་མིན་ཞིང་མདོག་དབྱིབས་ཀྱིས། །རུང་ཚད་ལྡན་པར་རང་དོན་དུ། །སྟན་
བྱེད་འདོད་པས་རང་ངམ་གཞན། །ངག་གིས་བསྐོས་པས་སྟན་བྱེད་ཞུགས།།
བཀྲམ་པ་རྫོགས་པའི་ལྟུང་དངོས་གཞི། །དེ་བཞིན་མོན་དར་དུ་ཀཱུ་ལའི། །
རས་ལ་སྟན་བྱེད་སྤང་ལྟུང་འགྱུར།། །
ནག་པོ་འབའ་ཞིག་ཆ་གཉིས་བསྲེས། །ནག་པོ་སྲང་ཕྱེད་ལྷག་ཚད་ལྡན།།
གླིངས་པ་རྫོགས་ཁྱད་གཞན་གོང་བཞིན། །འདི་གཉིས་གླིངས་པ་སྔ་མ་ནི། །
- 126 -



1:|:ཀྱི ་
འདུལ་སྡོམ་པད་དཀར་ཕྲེང་མཛེས།
དེས་ན་
ནང་ཚངས་ཅན་དང་གླིངས་པ་གཉིས། །བལ་དཀར་དཀོན་རིན་ཆེ་བ་དང༌། །
བལ་ནག་མོད་རིན་ཆུང་བ་དེར། །དཀར་ནག་གོ་ལྡོག་སྤང་ལྟུང་འབྱུང་། །སྟན་
ཕྱེད་ནག་པོ་བཞི་ཆ་དཀར། །བཞི་ཆ་འཁོབ་བལ་གནང་བ་ལས། །ནག་པོ་
སྲང་ཕྱེད་ལས་ལྷག་རྫོགས། །དཀར་པོ་འཁོབ་བལ་ཆ་མཉམ་ལས། །དཀར་
ལྷག་ཉེས་བྱས་འཁོབ་བལ་ལྷག །ལྟུང་མེད་མོད་རིན་ཆུང་བའི་ཕྱིར། །མགོ་
རྐང་ལྟོ་སྐྱེས་འཁོབ་བལ་ལོ། །
ལོ་དྲུག་སྟན་གྱི་སྤང་ལྟུང་ནི། །སྟན་གནང་མ་ཐོབ་སྟན་གཞན་ཡོད།།
མེད་ཀྱང་རང་གར་བཏང་བ་དང༌། །སྟན་བྱས་ལོ་དྲུག་མ་ལོན་པས། །རང་
དབང་སྟན་རྒྱུ་མཚན་ཉིད་ལྡན། །གསར་པ་འཕྲོ་མིན་རུང་ཚད་ལྡན། །བསམ་
སྦྱོར་མཐར་ཐུག་གོང་དང་འདྲ། །སྔོན་སྟན་ཕྱེད་བརྩམས་ཕྱིས་སྟན་གཞན།།
རྩོམ་ན་སྦྱོར་ཉེས་ཟིན་ཀྱང་ཉེས། །དེ་རྗེས་སྔར་བརྩམས་ཟིན་ན་རྫོགས།།
མཐོ་གང་མ་གླན་སྤང་ལྟུང་ནི། །གདིང་རྙིང་ཡོད་པའམ་མེད་ཀྱང་རུང་།།
རང་གར་བཏང་དེས་རང་དབང་བའི། །གདིང་གསར་རུང་ཚད་ལྡན་པ་ལ།།
གདིང་རྙིང་ལས་ནི་བདེར་གཤེགས་ཀྱི། །མཐོ་གང་མ་གླན་སྤྱོད་འདོད་པས།།
སྤྱོད་ཞུགས་སྤྱོད་རྫོགས་ལྟུང་དངོས་གཞི། །གདིང་རྙིང་རིལ་གྱིས་མི་བདོག་
ཀྱང་༑ ༑བདེར་གཤེགས་མཐོ་གང་ཡོད་ན་རྫོགས། །དེ་ཙམ་མེད་ན་ལྟུང་མེད་
བལ་ཐོགས་སྤང་ལྟུང་རང་གོས་རྒྱུ། །བལ་མཚན་ལྡན་པ་ངོ་མ་སྤོས།།
རུང་བ་ཁུར་ལོངས་ཚད་ལྡན་དེ། །རང་དོན་འཁུར་འདོད་སྦྱོར་གཅིག་གིས།།
- 127 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཁུར་ཚ་བ་མེད་ས་ཡི་ལམ། །དཔག་ཚད་གསུམ་དང་རྒྱང་གྲགས་འདས།།
ཡོད་བཞིན་རང་འཁུར་རྒྱང་གྲགས་གཅིག །འདས་པ་ལས་གྱུར་ལྟུང་དངོས་
གཞི༑ ༑ཁྱེར་བ་ཡོད་བཞིན་རང་གིས་འཁྱེར། །རྩོམ་དུས་སྦྱོར་བའི་སྦྱོར་བའི་
ཉེས༑ ༑རྒྱང་གྲགས་ཕྱེད་འདས་སྦྱོར་བའི་ཉེས། །རྒྱང་གྲགས་འདས་ན་སྤང་
ལྟུང་རྫོགས། །བལ་ཐོགས་གྲུར་འགྲོ་བུད་མེད་དང༌། །དགེ་སློང་མ་དང་རྐུན་
མ་ དང༌། །ལྷན་ ཅིག་ ལམ་ དུ་ འགྲོ་བ་ལ། །རྒྱང་ གྲགས་ འདས་ན་ ལྟུང་ བ་
རྫོགས༑ ༑ཡང་ཟ་འདུས་ཟ་ཁྲུས་བྱེད་ལ། །ལྟུང་མེད་ལམ་ནི་དཔག་ཚད་ཕྱེད།།
དབྱར་འོག་ལྗོངས་རྒྱུར་རྒྱང་གྲགས་གཅིག །མི་འགྲོའི་ཉེས་ཁེགས་དམིགས་
བསལ་ལོ།།
རྨེལ་འཇུག་སྤང་ལྟུང་བལ་བྱིན་མེད། །རྨེལ་བཅུག་མ་གཏོགས་འཁྲུར་
འཇུག་འདྲ།།
གསེར་དངུལ་ལ་རེག་ སྤང་ ལྟང་ནི། །རང་གི་རིན་ཆེན་རུང་མ་ བྱས།།
སྙད་བདག་རུང་ཆུད་འཛའ་བའི་རྐྱེན། །མི་ལྡན་མིག་སྔར་གནས་པ་ལ། །རུང་
དུས་མིན་པར་ རང་དོན་དུ། །རེག་ པར་འདོད་པས་རང་ངམ་གཞན། །ངག་
གིས་བསྐོས་པས་རེག་ཞུགས་ཏེ། །རེག་རྫོགས་ལས་གྱུར་ལྟུང་དངོས་གཞི།།
སྦྱིན་བདག་བདག་པོར་ཡིད་གཏད་བཅང་། །ཞལ་ཏ་བདག་པོར་ཁས་ལེན་
གཞུག ༑སྔགས་ཚིག་ལན་གསུམ་བརྗོད་བྱིན་བརླབ། །རིན་ཆེན་རུང་བ་བྱེད་
ཚུལ་གསུམ།།
མངོན་ཚན་སྤང་ལྟུང་དགེ་སློང་གིས། །ཁྱིམ་ཆོས་དྲུག་ལས་ སྟོབ་མིན་
- 128 -



འདུལ་སྡོམ་པད་དཀར་ཕྲེང་མཛེས།
དོར་༑ ༑ཆོས་ལྔ་ལྡན་ལ་རང་ཉིད་ཀྱི། །རིན་ཆེན་ལ་ནི་སྙད་གདགས་རུང་།།
ཡང་ན་འབྲུ་སོགས་རས་ཁྲུ་གང་། །ཡན་གྱི་རིན་ཆོག་ཚད་ལྡན་དེ། །རང་གི་
དོན་དུ་བསྐྱེད་འདོད་པས། །ངག་གིས་བསྐྱེད་ཞུགས་བསྐྱེད་བྱིན་ཅིང་། །ཐོབ་
བློ་སྐྱེས་པའི་ལྟུང་དངོས་གཞི།།
ཉོ་ཚོང་སྔར་བཞིན་ཚོང་བྱས་ཁྱད།། ་
ལྷུང་བཟེད་འཆང་སྤང་གོས་འཆང་འདྲ། །ལྷུང་བཟེད་ཡིན་ཞིང་འབྲེལ་མེད་
མིན༑ ༑མདོག་རུང་མཐའ་ཚད་ལྡན་པ་ཁྱད།། །
ལྷུང་བཟེད་འཚོལ་སྤང་གོས་སློང་འདྲ། །ལྷུང་བཟེད་ཡིན་དང་རང་ཉིད་
ལ༑ ༑ལྷུང་བཟེད་མཚན་ལྡན་ཡོད་པ་ཁྱད།།
འཐག་འཇུག་སྤང་ལྟུང་དགེ་སློང་གིས། །གོས་རྒྱུ་རང་དབང་བྱེད་འཕྲོ་
མིན་༑ ༑རུང་ཚད་ལྡན་དེ་ཐ་ག་པ། །ཆོས་དྲུག་ལྡན་ལ་རྔན་མེད་པར། །ཡིད་
གཏུགས་མིན་པས་རང་དོན་དུ། །འཐག་འཇུག་འདོད་པས་རང་ངམ་གཞན།།
བསྐོས་པས་འཐག་འཇུག་ཁྲུ་གང་ཡན། །ཚད་ལོངས་བཏགས་ཟིན་གླ་རྔན་ལ།།
ཐོབ་བློ་སྐྱེས་པའི་ལྟུང་དངོས་གཞི། །གླ་མེད་ལྷུང་བཟེད་འཆོས་འཇུག་སྦྱར།།
འཐག་བསྐྱེད་སྤང་ལྟུང་དགེ་སློང་གིས། །སྦྱིན་བདག་ཁྱིམ་ཆོས་དྲུག་ལྡན་
གྱི༑ ༑གོས་རྒྱུ་འཕྲོ་མིན་རང་ཉིད་ལ། །བདག་པོས་བསྔོས་པ་ལས་ལྷག་པའི།།
རུང་ཚད་ལྡན་དེ་ཐ་ག་པ། །ཆོས་དྲུག་ལྡན་ལ་རང་དོན་དུ། །འཐག་བསྐྱེད་
འདོད་པས་རང་ངམ་གཞན། །བསྐོས་པས་ཐག་བཟང་བསྐྱེད་ཞུགས་པས། །
ཞེང་དཀྱུས་ཐག་བཟང་བསྐྱེད་གོས་ལ། །ཐོབ་བློ་སྐྱེས་པའི་ལྟུང་དངོས་གཞི།།
- 129-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བྱིན་འཕྲོག་སྤང་ལྟུང་དགེ་སློང་གིས། །རྣམ་དག་མཚན་ལྟ་མཐུན་ཐ་སྙད།།
གསུམ་ ལྡན་ ཐ་ མལ་ བདག་ ལས་ གཞན། །ཆོས་ དྲུག་ ལྡན་ པའི་ གོས་ ལྷུང་
བཟེད༑ ༑རུང་ ཚད་ ལྡན་ དེ་གཞན་ གྱི་ལ། །རང་ གི་ཡིན་པར་ཤེས་འཁྲུལ་
པས།།
རྐུ་སེམས་མེད་པར་འཕྲོག་འདོད་ཀྱིས། །རང་ངམ་བསྐོས་པས་འཕྲོག་ཞུགས་
ཏེ༑ ༑ཐོབ་བློ་སྐྱེས་པའི་ལྟུང་དངོས་གཞི།། དེ་
དགོན་པའི་འབྲལ་སྤང་དགོན་པ་བའི། །ཡི་དམ་ལྡན་དང་བར་ཆད་མེད།།
སྲ་བརྐྱང་མ་བཏིང་རྣམ་སྦྱར་ལ། །མི་འབྲལ་གནང་བ་མ་ཐོབ་པས། །གོས་
གསུམ་གང་རུང་འཇིགས་དབང་གིས། །གྲོང་བཞག་བྱིན་ལྡན་རུང་ཚད་ལྡན།།
དགོན་དང་ཆོས་གོས་དེ་ཡི་གནས། །ཉེ་འཁོར་གཅིག་ལས་ཕྱི་རོལ་ཏུ། ། ་
འབྲལ་བར་འདོད་པས་འབྲལ་བར་བྱེད། །ཞག་དྲུག་མཚན་འདས་ལྟུང་དངོས་
གཞི། །
བཙལ་སྔས་སྤང་ལྟུང་དགེ་སློང་གིས། །ཐ་སྙད་ལྔ་ལྡན་ཐ་མལ་ལུས།།
མ་བསླང་གོང་ནས་སྟོབས་མིན་ལས། །རས་ཆེན་རྙིང་མིན་ཆར་སྐྱོབ་ནུས།།
སྦྱིན་བདག་དབང་རུང་ཚད་ལྡན་དེ། །སྔ་ཕྱིའི་དབྱར་ཁས་ལེན་དུས་ལས། །ཟླ་
གཅིག་སྔ་རོལ་རང་དོན་དུ། །ངག་གིས་སློང་འདོད་སློང་ཞུགས་ཏེ། །ཐོབ་བློ་
སྐྱེས་པའི་ལྟུང་དངོས་གཞི།
བཞག་འཕྱིས་སྤང་ལྟུང་དགེ་སློང་གིས། །རང་གི་རས་ཆེན་དྲུག་ལྡན་དེ།།
དགག་དབྱེའི་དུས་ལས་ ཟླ་བ་ཕྱེད། །འདས་པར་འཆང་འདོད་འཆང་བར་
- 130 -



1:|་
འདུལ་སྡོམ་པད་དཀར་ཕྲེང་མཛེས།
།
བྱེད༑ ༑ཟླ་ཕྱེད་མཚན་འདས་ལྟུང་དངོས་གཞི། །
བརྟད་བྱུང་བདག་གིར་བྱ་སྔས་དང་། །བགོ་སྔས་བཞག་འཕྱིས་སྤང་ལྟུང་
གསུམ༑ ༑དང་པོ་སྦྱིན་བདག་སྔར་བཞིན་ལས། །དབྱར་རྙེད་ཟས་མིན་བརྟད་
རྙེད་མིན། །རུང་ཚད་ལྡན་དེ་རང་དོན་དུ། །དབྱར་ནང་བདག་གིར་བྱེད་འདོད་
པས༑ ༑བདག་གིར་བྱས་རྫོགས་ལྟུང་དངོས་གཞི། །གཉིས་པ་གཞན་རྣམས་
སྔར་དང་འདྲ། །སོ་སོར་དགོས་པ་ཞེས་ཁྱད་བྱས། །བརྟད་རྙེད་མེད་པ་འདིར་
མི་བགྲང་། །གསུམ་པ་སྦེད་པོ་མ་བསྐོས་ཤིང་། །སྦྱིན་བདག་དབང་དུ་མ་གྱུར་
པས༑ ༑སྦྱིན་བདག་སྔར་བཞིན་དངོས་པོ་ནི། །སྔར་སྟེང་རང་གི་ཡིན་པ་དེ། །
མ་བགོས་འཇོག་འདོད་རྒྱུན་ལྡན་པས། །སྲ་བརྐྱང་མ་བཏིང་བཏིང་ཁྱད་ཀྱིས།།
དགག་དབྱེའི་ཕྱི་དེ་ཉིན་པར་རམ། །དཔྱིད་ཟླ་ར་དང་འབྲིང་པོའི་ཉར། །མ་
བགོས་མཚན་འདས་ལྟུང་དངོས་གཞི། །
བསྔོས་བསྒྱུར་ སྤང་ལྟུང་དགེ་སློང་གིས། །སྦྱིན་བདག་ཐ་སྙད་ལྔ་དང་
ལྡན༑ ༑ཐ་མལ་ལུས་གནས་བསྔོ་བ་པོས། །དགེ་སློང་ཆོས་དྲུག་ལྡན་པ་ལ།།
བསྔོས་ཟིན་གོས་ལྷུང་རུང་ཚད་ལྡན། །རང་དོན་རང་ལ་བསྒྱུར་བའི་ཚིག །སྨྲ་
བར་འདོད་པས་བསྒྱུར་ཞུགས་ཏེ། །ཐོབ་བློ་སྐྱེས་པའི་ལྟུང་དངོས་གཞི།།
གསོག་འཇོག་ སྤང་ལྟུང་དགེ་སློང་གིས། །རང་དབང་ སྨན་བཞི་ངོ་བོ་
རྫོགས༑ ༑རུང་ཚད་ལྡན་པ་བཟའ་ཆེད་ཀྱིས། །བྱིན་རླབས་ཡོད་བཞིན་རང་
དོན་དུ། །བཟའ་ཆེད་འཇོག་འདོད་མ་བཤིགས་འཇོག །བྱིན་རླབས་མེད་དང་
ཡོད་ཁྱད་ཀྱིས། །སྤྱི་རང་དུས་འདས་ལྟུང་དངོས་གཞི། །སྨན་བྱིན་བརླབས་པ་
31-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཆང་བའི་རྟེན། །ནད་པའམ་དེ་དང་འདྲ་བ་དགོས། །གཞན་ལ་བྱིན་རླབས་
མི་འཆག་ ཕྱིར། །སྨན་ གང་ སྔ་དྲོ་ ཕྱི་དྲོ་ སྲོད། །བྱིན་ལེན་ བྱས་མ་བརླབས་
བཞག་ན། །རིམ་བཞིན་དགུང་དགོང་མཚན་འདས་སྤྱི། །ཐུན་ཚོད་ཞག་བདུན་
འཚོ་བཅང་བ། །བརླབས་ན་དགོང་ཐུན་ཞག་བདུན་མཚན། །ནད་གསོས་ཐུན་
ཚོད་ཚིགས་འདས་རང་། །མ་བརྟགས་འཆང་བའི་ཉེས་ཁེགས་ཕྱིར། །རུང་བ་
གསུམ་པོ་གང་རུང་བྱ།།
ལྟུང་བྱེད་འབའ་ཞིག་པ་དགུ་བཅུ་བཤད་པ།།
རྫུན་ སྐྱོན་ དགེ་སློང་ ཕྲ་མ་ དང་། །སྐྱོ་ སྔོགས་ བྱེད་ དང༌ སྟོན་ པ་ དང་།།
འདོན་དང་གནས་ངན་ལེན་དང་ཆོས། །བཤེས་ངོར་བྱེད་དང་ཁྱད་དུ་གསོད།།
སྟོན་བྱེད་གཅིག་པུ་མུ་སྟེགས་གཞུང་། །ཆོས་ཙམ་སྐྱེས་རབས་འདོན་ན་ཉེས།།
གཉིས་ཀ་འདུལ་ལུང་བྱེད་པོ་ཡིན། །གཉིས་མིན་བྱ་རོག་སོ་རྟོག་གོ །
ས་བོན་འཕྱ་བ་བསྒོ་བ་དང་། །ཁྲི་དང་གདིང་དང་སྐྱོད་པ་དང་། །ཕྱིས་
གནོན་འབྱུང་བ་འདེབས་པ་དང༌། །རིམ་པ་གཉིས་སུ་བརྩིགས་པ་འོ། །སྦྱོར་
བ་གཅིག་གིས་ས་བོན་དང་། །སྐྱེ་བ་བསྲེག་གམ་བཅད་བྱས་ན། །ཉམས་བྱའི་
གྲངས་མཉམ་ལྟུང་བྱེད་དང་། །གཅིག་ལ་སྦྱོར་བ་མ་བྱས་ན། །བསྣུན་ཐེངས་
གྲངས་ མཉམ་ སྦྱོར་ ལྟུང་ བསྐྱེད། །ཤིང་ ལྗོན་ རྩ་ བཏོན་ གནས་ གཞན་ དུ།།
བསྐྱེད་བྱ་ཡིན་ཡང་བཏོན་ན་རྫོགས། །རྩ་སྡོང་ཐོག་འགས་ས་བོན་གྱི། །ས་
- 132 -



འདུལ་སྡོམ་པད་དཀར་ཕྲེང་མཛེས། ་་་
བོན་བཅས་ལྔར་རུང་བྱེད་ཚུལ། །རྨ་བྱུང་བཅད་མེ་ཆུས་རང་བཞི། །རུང་ཆུ་
དུས་རུང་ལས་གཞན་སྨན། །གསུམ་ལ་བརླབ་ཚེ་སྔ་དྲོ་དང་། །དེ་མིན་ཕྱི་དྲོ་སྐྱ་
ཤར་བ། །དངོས་དགོས་རུང་ཆུ་མ་བཏབ་པའི། །ཉེས་ཁེགས་བརྒྱུད་དགོས་ཕྱི་
དྲོ་དང༌། །མཚན་མོ་ལོངས་སྤྱོད་རུང་མི་རུང་། །བཅས་མཚམས་ཟིན་ཕྱིར་མ་
རྫོགས་ པས། །ཀུ་ ཤ་ སོགས་ ཀྱིས་ ཆུ་ གཏོར་ ཏེ། །རུང་ བྱ་ རྫོགས་ བཏབ་
འཆགས་ ཀྱང་ ཉེས། །གནས་ ཁང་ ཟས་ ལ་ བསྐོ་ བ་ གཉིས། །ཐུག་ པ་ བག་
འཚོས་འགྲིམ་པ་གཉིས། །ཕྲན་ཚེགས་འགྲིམ་པར་བྱེད་པ་དང་། །སྣོད་སྤྱད་
འདྲུབ་དང་གོས་ཀྱི་གཉིས། །དབྱར་གྱི་རས་ཆེན་སྦེད་དང་འགྱེད། །མངག་
གཞུག་པ་དང་མཛེས་ཆོས་པར། །འཕྱ་བའི་ལྟུང་བྱེད་བཅུ་གཉིས་བསྐྱེད།།
ངན་གསོད་གྲང་དྲོ་ཆོལ་ཟངས་དང་། །བཀྲུ་སྨན་བསམ་གཏན་མཐུན་ཁ་ཏོན།།
འཇིགས་བཅས་འཇིགས་མེད་ཕྱིས་གནོན་བཅུ། །
མ་བསྐོས་ཉི་མ་ནུབ་པ་དང་། །ཟས་དང་ཆོས་གོས་གཉིས་དག་དང༌།།
དོན་མཐུན་གྲུ་དང་དབེན་པ་གཉིས། །དགེ་སློང་མ་ཡི་སྦྱོར་བཅུག་པའོ། །སྟོན་
པ་བསྐོ་ཡུལ་ ཕམ་མ་བྱུང་། །གསུམ་མཁས་རྫོགས་ནས་ཉི་ཤུ་ལོན། །གྲོང་
ཁྱེར་སྐད་སྨྲ་རེག་ལྟུང་མེད། །བཅོ་ལྔའི་དུས་དང་མཚམས་གནས་བདུན།།
གང་རུང་མ་ཚང་བསྐོ་མི་འཆགས། །རྩིག་རིབ་ཡོལ་འཐིབ་མུན་སྐྱབས་བཅས།།
དབེན་ལྔར་འདུག་འགྲེང་ལྟུང་བྱེད་རྫོགས། །ཡང་ཡང་དང་ནི་འདུག་གནས་
གཅིག ༑ཕྱེད་དང་བཅའ་དང་སྟོབས་པ་དང་། །འདུས་དང་དུས་མིན་གསོག་
འཇོག་དང༌། །ཁ་ནས་མིད་དང་བསོད་པ་ཉིད། །སྨན་བཞི་གང་རུང་བཟའ་
33 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཆེད་ཀྱི། །བྱིན་བྱས་ཆོག་པར་མ་ཟོས་པར། །ལངས་པ་རྫོགས་ན་བརྩམས་
ལྡང་ཉེས། །དུས་རུང་བཟའ་བཅའ་གང་ཡང་རུང་། །ཆོག་ཟོས་ངག་གིས་ཟས་
སྤངས་ཏེ། །སྟན་ལས་ལངས་ཏེ་འདུག་གནས་དེའི། །ཉེ་འཁོར་ལས་འདས་
སྤངས་པ་རྫོགས། །ལྷག་པོར་མ་བྱས་ཟ་སྤངས་ཟ། །བཟའ་བ་སྤངས་པས་
བཅའ་བ་སྤངས། །བཅའ་བ་སྤངས་པས་བཟའ་བ་མིན། །སྤངས་པ་རྫོགས་
པས་ མཚམས་ གནས་ ཀྱི། །ཟ་ གནས་ མ་ བཏང་ དགེ་སློང་ ལ། །དགོས་ པ་
སྤངས་ཟའི་ཉེས་ཁེགས་ཤིང་། །བཅས་མཚམས་ཟིན་ཕྱིར་སྦྱོར་ལག་བཀྲུས།།
བྱིན་བྱས་ལྷག་པོར་བྱེད་པར་གསོལ། །བྱེད་པའི་ ཁམ་ གཉིས་ གསུམ་ཟོས་
ནས༑ ༑ཁྱོད་ཀྱི་གྱུར་ གྱིས་ བཞུད་ཅིག་ཅེས། །ཞུ་པོ་ལ་གཏད་དེས་ བླངས་
པའོ༑ ༑བྱེད་པོས་བསམ་བཏང་ཟོས་ན་ཉེས། །ལག་ཉ་དགེ་སློང་ནད་མིན་
གྱིས༑ ༑ཟས་ སམ་ ཉེ་བའི་སྟ་གོན་གནས། །རང་ངམ་འདྲ་དབང་ཆུད་ཟའི་
རྐྱེན༑ ༑མི་ལྡན་ངོ་བོ་ཡོངས་རྫོགས་རུང་། །ཚད་ལྡན་བྱིན་ལེན་མ་བྱས་པ། །
སྟོབས་པར་མ་འབྲེལ་ཟ་ཆེད་ལས། །གཞན་པས་རེག་པའོ་ཟ་ཆེད་དུ། །རེག་
ན་བྱིན་ལེན་མ་བྱས་པར། །ཟ་བའི་ལྟུང་བྱེད་ སྦྱོར་ཉེས་འགྱུར། །མཚམས་
བཙོས་རྟེན་མཚུངས་རུང་ ཁང་ ལས། །གཞན་ པའི་ རང་བཞིན་གྱི་མཚམས་
སམ༑ ༑དེ་ཡི་ཉེ་འཁོར་ཚད་ལྡན་ཡན། །དྲུག་སྟེང་རྗེན་ཟས་ཟ་ཆེད་དུ། །
འཚོད་ཞུགས་མེས་རེག་པའོ་ རྗེན་བཙོས། །མཚམས་ནང་མི་དགོས་ གཞན་
སྔར་བཞིན། །ཞག་ལོན་རྗེན་དོར་གཞན་སྔར་བཞིན། །མཚམས་དེར་མཚན་
མཐའ་འདས་པ་འོ། །ལག་ཉ་སོགས་ཀྱི་སྐྱོན་ཆགས་ཟས། །མུ་གེའི་དུས་མིན་
- 134 -



འདུལ་སྡོམ་པད་དཀར་ཕྲེང་མཛེས། །
ཟས་ ཕོངས་མིན། །ནད་པ་མིན་པས་ཟ་འདོད་ཀྱིས། །ཟ་བྱེད་མགུལ་ མིད་
ཉེས་བྱས་བཞི། །ངོ་བོས་མི་རུང་སྒོག་བཙོང་སོགས། །ཆོ་གས་མི་རུང་ལག་ཉ་
སོགས༑ ༑ཤལ་ཆུ་སོ་ཤིང་མ་ གཏོགས་པའི། །སྨན་བཞི་རུང་བ་ཚད་ལྡན་
ཀུན༑ ༑སྟོབས་འདོད་མ་རྫོགས་འདེགས་ནུས་པས། །ཕ་ མ་ དགེ་སློབ་མ་
འདུག་པར། །ལག་གཉིས་བཀན་ཏེ་སྟོབས་ལེན་དགོས། །བསྡད་ཆགས་གུས་
ཕྱིར་ འགྲེང་ནས་ སྟོབས།། ལག་ པའམ་ དེ་ འབྲེལ་ སྣོད་ དུ་ཐོབ། །དམིགས་
བསལ་བསླབ་བྱིན་པས་རྣམ་དག །གཡེལ་བས་མི་གཡེལ་མཆོག་མིན་པས།།
མཆོག་དང་ལྟ་ཐ་དད་ཕན་ཚུན། །རྣམ་དག་ཕ་མ་ཕན་ཚུན་འཆགས། །ལག་
གཉིས་མི་བདེ་གཅིག་གིས་དང་། །ཉེ་ནས་མི་བདེ་རིང་ནས་དང་། །སྤྲེ་འུ་ཅང་
ཤེས་གླང་ཆེན་སོགས།། མཐོ་ས་ནས་བསྟབས་བྱིན་ལེན་འཆགས། །འཕྲོག་
འདྲིལ་བོར་བབས་ཤི་གཞན་རེག །གཞན་བསྔོས་མདོར་བསྡུས་བཅས་བཅུས་
ཞིག ༑རྩ་ ཆད་མཚན་གཉིས་ལན་གསུམ་གྱུར། །བབས་དང་མཚུངས་ ཕྱིར་
མདོར་བསྡུས་སྦྱར།། །
སྲོག་ཆགས་བཅས་དང་ཉལ་སར་འདུག །འགྲེང་དང་གཅེར་བུ་དམག་དང་ནི།།
ཞག་གཉིས་བཤམས་དཀྲུག་འགྲོ་བ་དང་། །བརྡེག་དང་གཟས་དང་གནས་་་་
ངན་ལེན། །བདེ་དང་མེ་དང་འདུན་པ་དང་། །བསྙེན་པར་མ་རྫོགས་ཆོས་དང་
སྨྲ༑ ༑དགེ་ཚུལ་ཁ་དོག་བསྒྱུར་བ་དང་། །རིན་པོ་ཆེ་དང་ཚ་བའི་དུས། །བྱིན་
རླབས་བཅུ་གཅིག་གོས་ལྷུང་སྨན་། །རིན་ཆེན་གསོ་དབྱར་དགག་ལྟུང་དང་། །
རུང་ཁང་རྙེད་དང་དུས་བྱིན་རླབས། །བབས་ཤི་བྱ་ཟིན་ཆོས་མིན་གྱུར་། །ཞག་
- 135 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འདས་ལྔ་ཡིས་དུས་དྲན་འཇིག ། །
དུད་འགྲོ་འགྱོད་པ་སོར་མོ་དང་། །རྩེ་དང་ལྷན་ཅིག་དངངས་བྱེད་དང་།།
སྦེད་དང་གདེངས་མེད་གཞི་མེད་དང་། །སྐྱེས་པ་མེད་པར་ལམ་འགྲོ་བའོ།།
རྐུ་དང་ཉི་ཤུ་མ་ལོན་དང་། །རྐོ་དང་མགྲོན་དང་བསླབ་པ་དང་། །ཉན་
དང་མི་སྨྲ་འགྲོ་བ་དང༌། །མ་གུས་ཆང་འཐུང་དུས་མིན་པའོ།།
ཟས་བཅས་སྐྱ་རེངས་ད་གདོད་དང་། །ཁབ་རལ་དང་ནི་ཁྲི་རྐང་དང་།།
བརྡལ་དང་གདིང་དང་གཡན་པ་དང་། །རས་ཆེན་བདེ་གཤེགས་ཆོས་གོས་
སོ།། ན་
སོ་སོར་བཤགས་པར་བྱ་བའི་སྡེ་བཤད་པ།
གྲོང་དང་ཁྱིམ་གཞན་ཉིད་དང་ནི། །བསླབ་པ་རྣམས་དང་དགོན་པ་ནི། ། །
སངས་ རྒྱས་ ཕན་ པར་ གསུངས་ པ་ ཡིས། །སོ་ སོར་ བཤགས་ པར་ བྱ་བར་
གསུངས།།
ཉེས་བྱས་ཀྱི་སྡེ་བཤད་པ། །
ཤམ་ཐབས་ ལ་ནི་རྣམ་བདུན་ དང༌། །སྟོད་ གཡོགས་ ལ་ ཡང་རྣམ་ པ་
གསུམ༑ ༑ཤིན་ཏུ་བསྡམས་ལ་སོགས་པ་ལྔ། །མགོ་གཡོགས་ལ་སོགས་རྣམ་
པ་ལྔ། །མཆོངས་ ལ་སོགས་པ་རྣམ་པ་ལྔ། །ལུས་ལ་སོགས་པ་རྣམ་པ་ལྔ།།
འདུག་པར་བྱ་བ་དགུ་དག་དང་། །བྱིན་ལེན་བྱ་བར་བརྒྱད་རྣམས་སོ། །ཟས་
- 136 -



འདུལ་སྡོམ་པད་དཀར་ཕྲེང་མཛེས།
།
ལ་ལེགས་པར་བྱ་བ་དྲུག །ཙུག་ཙུག་ལ་སོགས་རྣམ་པ་ལྔ། །འབྲུ་ནས་ཐ་དད་
བྱེད་པ་ལྔ། །ལག་པ་བལྡག་ལ་སོགས་པ་ལྔ། །འཕྱ་བ་ལ་སོགས་རྣམ་པ་བཞི།།
ལྷུང་བཟེད་ལ་ཡང་རྣམ་པ་བཅུ། །འགྲེང་ལ་སོགས་པ་རྣམ་པ་ལྔ། །མགོ་
གཡོགས་ལ་སོགས་རྣམ་པ་ལྔ། །དོ་ཀེར་ཅན་ལ་སོགས་པ་ལྔ། །གླང་ཆེན་ལ་
སོགས་བཞོན་པ་ལྔ། །ལག་ན་འཁར་བ་ལ་སོགས་དྲུག །ན་བ་རྣམ་པ་བཞི་
རྣམས་སོ།། -
དགེ་སློང་མའི་རྣམ་འབྱེད་བཤད་པ།
དགེ་སློང་མ་ཡི་རྣམ་འབྱེད་ནི། །ཕ་མ་ལུས་བསམ་ཉོན་མོངས་དང༌། ། །
ཉེས་སྤྱོད་བཅས་པ་མི་འདྲའི་ ཕྱིར། །ཕ་ལས་ཟུར་དུ་བཤད་པ་འཐད། །ཕ་
མའི་ལྟུང་བ་རྣམ་གཞག་ནི། །ཡོད་མེད་ཆེ་ཆུང་མང་ཉུང་དང་། །སྡེ་ཚན་སྐྱེ་
དུས་མི་འདྲ་ལྔ། །གཙོ་འཁོར་རྒྱུ་འབྲས་རིམ་པས་ཀྱང་། །ཕ་མའི་རྣམ་འབྱེད་
གོ་རིམ་འཐད།། །
ཕམ་པའི་སྡེ་བཤད་པ།
ཐུན་མོང་ ཕམ་བཞི་ཐུན་མིན་ནི། །རེག་བཀན་འཆབ་བཟློག་ཕམ་པ་
བཞི༑ ༑ཕ་ཡིས་སྐྱེས་པར་ རེག་བཀན་ སྦོམ། །ཕ་མའི་ ཕམ་ འཆབ་ རིམ་པ་
བཞིན༑ ༑ལྟུང་ཉེས་བཟློག་ཕམ་རྗེས་ཕྱོགས་འབྱུང་། །མཚན་མི་མཐུན་རེག་
བཀན་ལྷག་སྦོམ། །
- 137 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དགེ་འདུན་ལྷག་མའི་སྡེ་བཤད་པ། །
ਕਰ ਕੇ ਇਸ
ཕ་ ཡི་ ཐུན་ མིན་ འབྱིན་ རེག་ འཁྲིག །བསྙེན་བཀུར་ ཁང་ གཉིས་ མར་
འབྱིན་ལྟུང་། །རེག་ཕམ་འཁྲིག་སྦོམ་ཐ་གསུམ་ཉེས། །མ་ཡི་ལྷག་མ་ཉི་ཤུ་ནི།།
དང་པོ་ལས་གྱུར་སྨན་སྐུར་གཉིས། །ལེན་དང་ལེན་འཇུག་མཚན་ཉིན་འབྲལ།།
ལམ་འགྲོ་ཆུ་བརྒལ་རབ་ཏུ་འབྱིན། །ཤི་བའི་ནོར་ལེན་བཟོད་གསོལ་འཇུག །
བསྒོ་ བ་ ལས་ གྱུར་ དཀོན་ མཆོག་ གཏོང་། །འཐབ་ ཀྲོལ་ བྱེད་ དང༌ སྡེ་ ཞིང་
གནས༑ ༑གནས་འཇུག་དབྱེན་དང་དེ་རྗེས་ཕྱོགས། །ཁྱིམ་སུན་བཀའ་བློ་མི་
བདེ་བའོ། །སྨན་གཞི་བག་ཙམ་ཅི་འདྲ་དང་། །མཐའ་བཞི་མིང་ཙམ་གཞན་
ཐུན་མིན། །ཕ་ ཡི་ སྤང་ ལྟུང་ཐུན་ མིན་ནི། །སྲིན་བལ་ སོགས་བདུན་ འཆང་
བརྟད་དགོན། །རས་ཆེན་བཅུ་གཅིག་དགེ་སློང་མར། །ལྷུང་བཟེད་ཞག་བཅུ་
དགོན་འབྲལ་གཉིས། །ལྟུང་མེད་གཞན་རྣམས་ཉེས་བྱས་སོ། །རྣམ་འབྱེད་ཞུ་
ལས་སྲིན་བརྟད་གཉིས། །སྤང་གསུངས་དོག་མཐའ་བཟུང་བས་བཟང་།།
ལྟུང་བྱེད་ཀྱི་སྡེ་སོགས་བཤད་པ།
ཐུན་མོང་བཅུ་དགུ་བཅུ་ ཚན་ནི། །དང་པོ་བར་པའི་མཐའ་མ་གསུམ།།
ལྷག་བཙལ་འཐག་གཉིས་འཕྲོག་བསྡོས་གསོག །དེ་ལས་བཅུ་གསུམ་ཅི་འདྲ་
- 138 -



འདུལ་སྡོམ་པད་དཀར་ཕྲེང་མཛེས།
དང་༑ ༑ཞག་གཅིག་འབྲལ་འཁྲུ་ལེན་འཕྲོག་བསྔོས། །གསོག་འཇོག་དྲུག་ནི་
མིང་ ཙམ་མཐུན། །ཐུན་མིན་ བཅུ་བཞི་ ཞག་ གཅིག་འཆང་། །ཆོས་གོས་ མ་
བརླབས་སྲ་བརྐྱང་འབྱིན། །མི་འབྱིན་རིན་སློང་གོས་གོས་རྒྱུ། །མལ་ཆ་དབྱར་
ཁང་ རྒྱུ་ ཟ་ བཞི། །སྐྱེས་ མང་ དགེ་ འདུན་ བསྔོས་ བསྒྱུར་ གཉིས། །བཅིངས་
འགྲོལ་གོས་ལྕི་ཡང་བསྟེན་གཉིས། །ཕ་ལ་ལྷུང་བཟེད་ཞག་གཅིག་འཆང་།།
མ་བརླབས་ཕྱོགས་གཅིག་ལྕི་ཡང་བཞི། །ལྟུང་མེད་ལྷག་མ་བཅུ་གཅིག་ཉེས།།
ཕ་ཡི་ལྟུང་བྱེད་ཐུན་མིན་ནི། །སྐྱོད་དང་མ་བསྐོས་ཉི་ནུབ་ཟ། །གོས་གཉིས་
དོན་མཐུན་གྲུ་དབེན་གཉིས། །སྦྱོར་བཅུག་ཡང་ཡང་བསོད་པ་དང་། །ཉལ་
སར་ འདུག་ འགྲེང་ གདེང་ མ་ ལོན། །རས་ ཆེན་ བཅོ་ བརྒྱད་ གཞན་རྣམས་
མཐུན༑ ༑རྣམ་འབྱེད་ཞུ་ལས་ཉལ་གཤོམ་འདུག །འགྲེང་དང་གདེང་གསུམ་
མར་ ལྟུང་ གསུངས། །མ་ཡི་ཐུན་མིན་བརྒྱ་རྩ་བརྒྱད། །མ་ལོན་འཁོར་དང་
འཁོར་མང་འཇོག །བཅུ་གཉིས་ཉི་ཤུ་མ་ལོན་རྫོགས། །དགེ་སློབ་མ་ སྦྱིན་
ཚིགས་འདས་ གཉིས། །མ་ བསླབས་ རྫོགས་ བྱེད་ བསླབ་ མི་ རྫོགས། །ཆོས་
འཚོང་འདྲིད་དང་འཁོར་མང་གསོག །མ་གནང་སྡུད་འཁྲུལ་མོ་སྦྲུམ་མ། །མྱ་
ངན་རྩབ་ཀྲོལ་ཅན་སྡུད་བཞི། །བརྟུལ་ཞུགས་ལས་གྱུར་བཅུ་བདུན་ནོ། །མི་
ཕན་བར་ཆད་མི་འདྲེན་དང་། །བསླབ་ལ་མི་སློབ་ནད་གཡོག་འདོར། །བརྟུལ་
ཞུགས་ཡལ་འདོར་ལས་གྱུར་བཞི། །འདོད་པ་བསྟེན་དང་བསྟེན་ལྟར་བཅོས།།
བསྟེན་ལྟར་གནོད་དང་བསྟེན་བྱ་འཆོས། །ཁྱིམ་པ་དགེ་སློང་དབེན་འགྲེང་
གཉིས༑ ༑བླ་གབ་མེད་པར་དེ་གཉིས་དང་། །འགྲེང་གཉིས་ཁྱིམ་པ་དགེ་སློང་
- 139 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལ༑ ༑ཤུབ་སྨྲ་གཉིས་དང་ཉན་པ་གཉིས། །ཁྱིམ་ལས་རིག་པ་ལེན་ཀློག་དང་། །
རྨ་བཅིངས་འགྲོལ་འཇུག་བུ་འཚོ་དང༌། །ཁྱིམ་གཞན་ཉལ་དང་མ་བརྟགས་
ཉལ༑ ༑གཅིག་པུར་ ཉལ་དང་དགེ་མ་དང་། །ཁྲི་སྟན་གཅིག་ལ་ ལུས་རེག་
ཉལ༑ ༑དགེ་མ་དགེ་སློབ་དགེ་ཚུལ་མ། །ཁྱིམ་མོ་མུ་སྟེགས་མོས་དྲིལ་ཕྱིས། །
བྱེད་ལྔ་བཀྲུ་བཤལ་བྱེད་དུ་འཇུག །དྲི་ཞིམ་འབྲུ་མར་ཚིག་མས་བསྐུས། །ཆུ་
ལ་ལོངས་སྤྱོད་པུ་ཤེལ་ཙི། །སོ་མང་སྙུག་བཤད་གསུམ་ཆར་གྱིས། །སྒྲ་བཤད་
སྒྲ་བརྙན་ཁྱིམ་རྒྱན་ཐོགས། །ཚངས་སྤྱོད་ལས་གྱུར་སོ་ལྔ་འོ། །བྲོ་གླུ་རོལ་མོ་
རྩེ་གྱུར་གསུམ། །གདུགས་ཐོགས་ལྷམ་གྱོན་ཁྲིའི་བསྙེན་བཀུར། །ཉམས་མྱོང་
ཡོ་ལངས་ལས་གྱུར་གསུམ། །ཐུགས་ཐུབ་ལོག་ཐབས་སྟན་གྱུར་གཉིས། །
སྐུད་འཁལ་ཚོགས་གོས་ཟས་རུང་འཚོང་། །རྗེན་འཚོད་ལག་ལས་ལས་གྱུར་
ལྔ་༑ ༑ལྟོ་ འདུན་ ཚོགས་ དབྱུང་མིན་ དྲི་བསྟེན། །ཟ་ བ་ ལས་ གྱུར་ ལྟུང་བྱེད་
གཉིས༑ ༑སྨེ་གབ་ཆུ་གོས་མི་འཆང་གཉིས། །བཀྲུ་བཤལ་བ་ལ་གོས་འཁྲུར་
འཇུག །ཁྱིམ་པར་བགོ་ཕྱིར་ཆོས་གོས་སྦྱིན། །རྒྱལ་མཚན་བརྗེ་བ་གོས་གྱུར་
ལྔ༑ ༑བསྔགས་ཁྱིམ་གནས་རྙེད་ཆོས་སེར་སྣ། །བྱེད་པ་སེར་སྣ་ལས་གྱུར་ལྔ། །
དབྱར་ཁང་ཁྱིམ་གཞན་ནས་དགེ་མ། །སྐྱོད་པ་གནས་ཁང་ལས་གྱུར་གཉིས།།
མཐོ་མཚམས་ལོག་སྟོན་མི་བརྟན་པ། །ཚོགས་ལ་བརྙས་སྨྱོ་ཆུ་འཐོར་དང་།།
འཁྲུག་ལོང་ཡལ་འདོར་འདུན་མི་སྦྱིན། །ཟླ་ཕྱེད་ཕ་ལས་གདམས་མི་ནོད།།
ཕ་འདུན་མ་བླངས་གསོ་སྦྱོང་བྱེད། །ཕ་མེད་གནས་སུ་དབྱར་ཚུལ་ཞུགས།།
གཉིས་ཀར་དགག་དབྱེ་མི་བྱེད་པ། །ལྕི་བའི་ཆོས་ལས་འདས་པ་བཞི། །དབུར་
- 140 -



1:|:ཀྱི ག ་
འདུལ་སྡོམ་པད་དཀར་ཕྲེང་མཛེས།
།
པོར་སྲ་བརྐྱང་སྦྱོར་འཇུག་དང༌། །སྲ་བརྐྱང་དབྱུང་དང་གོས་འགེད་ཕྱིར། ། །
ཚོགས་པ་མི་སྦྱིན་གནོད་སྤྱད་གསུམ། །དབྱར་ཁང་ཡལ་བར་འདོར་བ་སྟེ། །
སྡོམ་པ་ལས་གྱུར་བཅུ་དྲུག་གོ །དབྱར་ནང་ལྗོངས་རྒྱུ་དབྱར་གནས་འོག། མི་
འགྲོ་འཇིགས་པའི་དོགས་བཅས་འགྲོ། །དགྲ་བཅས་འགྲོ་བ་རྒྱུ་གྱུར་བཞི།།
གཞན་སོང་འཐབ་ཀྲོལ་མ་ཕྱེ་འདྲི། །སྨྲ་བ་ལས་གྱུར་གཉིས་ཕྱི་སར། །གཅིག་
པུར་འགྲོ་དང་རྩྭ་སྔོན་དང་། །རྩིག་ཕག་མ་བལྟས་བཤང་འདོར་སྟེ། །དེ་ལྟར་
ཐུན་མིན་བརྒྱ་བརྒྱད་ལས། །ཕ་ལ་མ་ལོན་འཁོར་འཁོར་མེད། །འཁོར་མང་
གསོག་དང་ གནོད་ སྦྱོང་ གསུམ། །སྨེ་གབ་ ཆུ་གོས་མི་འཆང་གཉིས། །བཀྲུ་
བཤལ་འཁྲུར་འཇུག་ལྕི་ཆོས་བཞི། །ཕྱི་སར་གཅིག་པུར་འགྲོ་བཅོ་ལྔ། །ལྟུང་
མེད་འདོད་བསྟེན་སྦོམ་གཞན་ཉེས། །སྲིན་བལ་བརྟད་དབེན་འདུག་པ་བཞི།།
ཉལ་སར་འདུག་འགྲེང་གདེང་མེད་སྤྱོད། །ཉེར་གནས་མ་བྱས་གདིང་གཅིག་
ཉལ༑ ༑ཁང་གཉིས་གླུ་གར་རོལ་མོ་བལྟ། །བཅུ་དྲུག་ཅུ་བར་མ་བཤད་ཅིང་།།
སོར་མདོས་སྡོམ་ཀྱིས་མ་བསྡུས་ཀྱང་། །མ་ཡི་རྣམ་འབྱེད་ལས་གསུངས་སོ།།
སོ་སོར་བཤགས་པར་བྱ་བ་བཅུ་གཅིག་བཤད་པ།།
སོར་བཤགས་ དང་ པོ་ གཉིས་ཐ་མ། །གསུམ་ནི་སོར་མདོ་མའི་རྣམ་
འབྱེད༑ ༑མདོ་རྩ་འགྲེལ་ ལས་མ་གསུངས་ཀྱང༌། །ཞུ་བ་ལས་གསུངས་ཁ་
བསྐང་ངོ༌། །མ་ཡི་སོར་བཤགས་ཐུན་མིན་ནི། །ཉེ་དུ་མིན་ལས་འོ་ཞོ་མར། །
- 141 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཞུན་མར་འབྲུ་མར་སྦྲང་རྩི་དང་། །བུ་རམ་དབུ་བ་ཉ་ཤ་ཤ །ཤ་སྐམ་བླངས་ཏེ་
ཟ་བ་བཅུ། །ཐུན་མོང་ དམག་ དཔོན་སེངྒེ་ ལས། །གྱུར་ པའི་ སོར་བཤགས་
གཅིག་བཅུ་གཅིག །ཕ་ལ་ཐུན་མིན་བཅུ་བསོད་ལྟུང་།།
ཉེས་བྱས་བརྒྱ་དང་བཅུ་གཉིས་བཤད་པ།
ཕ་ཡི་ཉེས་བྱས་མ་བསྒོས་འདུག །མི་གཙང་འདོར་གཉིས་མར་ལྟུང་བྱེད།།
མ་ཡི་ཉེས་བྱས་ཤམ་ཐབས་ནི། །རྐེད་སྣང་བགོས་པ་ཕར་ལྟུང་མེད།། ཆགས་
འགྱུར་ཁྱིམ་འགྲོ་ཉེས་བྱས་ཏེ། །མ་ཡི་ཉེས་བྱས་བརྒྱ་བཅུ་གཉིས།། །
ཞུ་བའི་སྐབས་སྤྱིར་བསྟན་པ།
།
ཞུ་བ་སྤྱིར་བསྟན་རྣམ་ འབྱེད་ ཀྱི། །ཤན་ཏེ་འབྲེལ་ ཕྱིར་ རྗེས་བཤད་
འཐད༑ ༑རྫས་བཀག་འདྲ་དང་ མི་ལ་ གསུམ། །རྣམ་འབྱེད་ཡན་ལག་རིན་
ཕྲེང་གསུངས། །རྫུ་འཕྲུལ་འདུལ་བྱེད་ལྷག་རེ་གཅིག །ཞུ་བ་ལས་བཏུས་རང་
བཟོ་ མིན། །མདོར་ བསྡུས་ རྟོགས་ དང༌ ཚིགས་ ཚོགས་བསྐྱུངས། །གཉིས་
རྟོགས་དགོས་ཡོད་འབྲས་མེད་མིན། །སྒྲ་བཤད་མཐའ་དག་ཕལ་ཆེར་ལ། །
སྤྱིར་བསྟན་ཕྱིར་དང་མགུ་སྤྱོད་དང༌། །རེག་བྱ་ག་ཚིལ་སེན་མོ་དང༌། །ཡང་
དག་ལེན་བྱེད་དེ་སྣོད་དྲུག །ཞར་ལ་བྱུང་ཕྱིར་སྤྱིར་བསྟན་བརྗོད།།
- 142 -



འདུལ་སྡོམ་པད་དཀར་ཕྲེང་མཛེས།
སོ་སོའི་དོན་ལ་རྟེན་ཡུལ་དང་། །ཐ་དད་བསམ་སེལ་ཡན་ལག་ལྔ། །། །
དང་པོར་བསླབ་བསམ་ཚིགས་མཚན་བཞི།། དེ་
ཉམས་དང་མ་ཆགས་ཞེས་པའི་སྐབས། །བསླབ་པའི་ཡན་ལག་བསྙེན་
རྫོགས་སྡོམ། །གསོར་རུང་ལྟུང་བ་ཀུན་ལ་ཁྱབ། །སེལ་བ་མ་བླངས་མ་སྐྱེས་
ཉམས༑ ༑མ་བླངས་ལྟུང་མེད་མ་རྫོགས་དང་། །མ་སྐྱེས་ཉམས་ལ་ཉེས་བྱས་
སོ༑ ༑འཆབ་སེམས་ཕམ་པའི་ཡན་ལག་ཏུ། །དགོས་ཤིང་ཕམ་པས་སྡོམ་ཀུན་
གཏོང་༑ ༑འོན་ཀྱང་སྦོམ་ལྕི་དག་པའི་ཕྱིར། །བསླབ་བྱིན་མི་འགལ་མདོ་སྡེས་
འདོད༑ ༑སྔ་རབས་འཆབ་སེམས་ཡན་ལག་མིན། །འོན་ཀྱང་ཕམ་པས་སྡོམ་
གཏོང་འདོད། །རང་ལུགས་མི་གཏོང་སྒྲུབ་བྱེད་ལྔ། །རང་ལ་ལྟུང་བྱེད་གཞན་
ལ་ནི། །གཞི་མེད་བག་ཙམ་ལྷག་མ་བསྐྱེད། །གཅིག་ལ་བཞི་འབྱུང་རང་གྲལ་
ཐོབ༑ ༑རང་བསླབ་འབུལ་རྒྱུ་ཡོད་པའི་ཕྱིར། །ཉམས་པ་དགེ་སློང་ཉིད་ཡིན་
པས༑ ༑ཉེས་ལས་ཆེ་བསྐྱེད་དོགས་སེལ་དགག །མ་ཆགས་སྡོམ་དང་མི་ལྡན་
ཕྱིར༑ ༑ལྟུང་མེད་དོགས་སེལ་ཉེས་བྱས་སྒྲུབ།། ང་
བསྙེན་པར་མ་རྫོགས་ཞེས་སོགས་སྐབས། །མ་རྫོགས་རྣམ་གསུམ་ལྟུང་
སྦྱོར་ན། །བླངས་འདས་ཕྱོགས་མཐུན་ཉེས་ལྟུང་མེད། །ཆེ་ལོང་ཙམ་དབྱེ་དགེ་
ཚུལ་ལ། །དངོས་བླངས་བཅུ་དང་ཉམས་པ་གསུམ། །དགེ་སློབ་མ་ལ་ཆོས་
བཅུ་གཉིས། །བསྣན་པས་བླངས་འདས་ཉེར་ལྔའོ། །ཞིབ་ཏུ་དབྱེ་ན་དགེ་ཚུལ་
ལ༑ ༑བླངས་འདས་སོ་བདུན་དགེ་སློབ་མར། །བཅུ་གཉིས་བསྣན་པས་ཞེ་
དགུར་འགྱུར། །རིན་ཕྲེང་ལས་ནི་ཁྲི་ཆེ་མཐོ། །ཕྲེང་གསུམ་བསྣན་ཅིང་ཙུག་
-143-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཙུག་སོགས། །བཞི་བསལ་སོ་དྲུག་ཞེ་བརྒྱད་འགྱུར། །རྩ་བཞི་ཡན་ལག་དྲུག་
ལས་འདས། །རིམ་བཞིན་ཕམ་འདྲ་བཤགས་བྱའི་ཉེས། །བསྟན་ལ་ཞུགས་པ་
མ་རྫོགས་ཕྱིར། །ཉེས་བྱས་ལས་ཆེ་ལྟུང་མི་བསྐྱེད། །བསྙེན་པར་མ་རྫོགས་
བླངས་འདས་མདོས། །ལྟུང་མེད་ཕྱོགས་མཐུན་མ་གཏོགས་པ། །སྡེ་བཞིའི་
སྐབས་སུ་རྣམ་གསུམ་ལ། །ཉེས་བྱས་རེ་གསུངས་ཚིག་གཅིག་བསྡུས།། |
དེའི་ཕྱོགས་མཐུན་ལ་ཡིད་ཀྱི་མདོས། །དགེ་ཚུལ་ཕ་ལ་འཆང་གཉིས་
འབྲལ་༑ ༑ས་ བོན་ ཤིང་ གཅོད་ སྤངས་ ཟ་དང༌། །བྱིན་ ལེན་ མ་ བྱས་ གསོག་
འཇོག་ཟ། །མེ་དང་ རིན་ རེག་ས་རྐོ་དང་། །ཤིང་འཛེགས་རྩྭ་སྔོན་མི་གཙང་
འདོར༑ ༑བཅུ་ གསུམ་ ལྟུང་ མེད་ བྱེ་བཤད་ལས། །རེ་ རེ་ གསུངས་ པ་ ཚིག་
གཅིག་བསྡུས། །འཇོག་ གཉིས་ དགོན་ འབྲལ་ དགེ་ ཚུལ་ ཉལ། །མི་སྨྲ་ འགྲོ་
སྔར་ལྟུང་མེད་སྦྱར། །ཁྱིམ་ཉལ་བཀག་ཕྱིར་ནུབ་ལྷག་ཕྱེད། །དགོན་འབྲལ་
དོར་སྟེང་དགེ་ཚུལ་མར། །ཆོས་གོས་ བྱིན་རླབས་གཉིས་མི་རྫོགས། །རྗེན་
འཚོད་ལྟང་མེད་ཉེར་གཅིག་གོ །མ་ལ་དགོན་འབྲལ་བཅས་མེད་ཕྱིར། །འདི་
ལ་གནང་བའི་ཐ་སྙད་མེད། །དེ་ལས་དགེ་སློབ་མར་ས་རྐོ། །གཞན་གྱི་རིན་
རེག་ གསོག་ འཇོག་ ཟ། །བྱིན་ལེན་ མ་ བྱས་ ཟ་ སྐྱེ་ གཅོད། །བླངས་ འདས་
བཤགས་ བྱའི་ཉེས་ གསོག་འཇོག །ཕྱོགས་མཐུན་བསྡམ་ཉེས་གཞན་ལྟུང་
མེད༑ ༑དགེ་སློབ་ས་བོན་འཇོམས་ལྟུང་མེད། །ཤིང་གཅོད་ཉེས་ཕྱིར་སོ་སོར་
ཕྱེ༑ ༑ཞུ་ ཆེན་ འཆང་ འབྲལ་ འཇོག་ སྤངས་ ཟ། །བདུན་ ནི་ གསུམ་ ལ་ ཉེས་
གསུངས་ནོར། །ཞུ་ ཆུང་བྱེ་བཤད་ འོད་ ལྡན་ གཙོ། །ཉིས་བརྒྱ་ ལྔ་ བཅུ་ རྩ་
- 144 -



འདུལ་སྡོམ་པད་དཀར་ཕྲེང་མཛེས།
།
གསུམ་ལས། །དགེ་ཚུལ་ཕ་ལ་སྲོག་གཅོད་བཞི། །རྫུན་བཅུ་གསུམ་དང་རྐུ་
སྤྱོད་གཉིས། །མ་བསྒྱུར་གོས་དང་ ཕྱི་དྲོའི་ཟས། །ཆང་འཐུང་ བླངས་འདས་
ཉེར་གཉིས་དང་། །ས་བོན་ཤིང་གཅོད་གཅིག་བསྡུས་ཕྱིར། །ལྟུང་མེད་ཕྱེད་
དང་བཅུ་བདུན་བཅས། །མ་གཏོགས་ཉིས་བརྒྱ་ཕྱེད་བཅོ་ལྔ། །དེ་ལས་ཁང་
གཉིས་ནུབ་ལྷག་ཕྱེད། །དོར་བའི་ཉིས་བརྒྱ་བཅུ་གཉིས་སམ། །དེ་ལས་ཙུག་
ཙུག་སོགས་དོར་བས། །ལྷག་མ་ཉིས་བརྒྱ་བརྒྱད་ཕྱོགས་མཐུན། །རིན་ཕྲེང་
ཁང་གཉིས་བླངས་འདས་སྒྲུབ། །མ་བསྒྱུར་གསོ་བགོ་བླངས་འདས་བཀག།
ཕྱོགས་ མཐུན་ རྟགས་ སློང་ སྣོད་ ལོངས་ སྤྱོད། །འཕྱར་ གཡེར་ འདོད་ གནོད་
གནས་ མ་ གུས། །མི་ སྦྱོང་ གཞི་ ལས་བྱུང་ བསྡུ་ན། །སྡོམ་ དང་ བར་ ཉམས་
མཐའ་ དག་ དང༌། །སོ་ སོར་ ཉམས་ པ་ གཉིས་ སུ་ བསྡུ། །དངོས་ བླངས་
བཤགས་བྱ་མ་ བླངས་ཉེས། །ཕྱོགས་མཐུན་ཡིད་ཀྱིས་བསྡམ་ཉེས་སོ། །ཞུ་
བར་ ཕྱོགས་ མཐུན་ ཀུན་ གསུམ་ ལ། །ཉེས་ བྱས་ རེ་ གསུངས་ ཚིག་ གཅིག་
བསྡུས༑ ༑ཡིད་ཀྱི་སྒྲ་སྨོས་ལུང་དགོངས་བཀྲལ།། ་
བསླབ་པ་བྱིན་པ་འདྲ་ཉིད་སྐབས། །ཕམ་པ་དག་ཕྱིར་དམན་སྤྱོད་ལྔ།།
བར་དགེ་འཚོ་འམ་མ་གྲོལ་བར། །གསོལ་བཞིའི་ལས་ཀྱིས་བསླབ་པ་བྱིན།།
རྣམ་དག་ཉེས་ཞུགས་སྡེ་ལྔ་རྫོགས། །དེ་བཞིན་བསླབ་བྱིན་རྫོགས་པ་སྤྱིར།།
དགྲ་བཅོམ་ཐོབ་ ཚེ་ གྲོལ་ ཕྱིར་ དང༌། །ཁ་ སྐོང་ མིན་ ཕྱིར་ བདེན་ སྨྲ་དང་།།
འདུན་བསྒྱུར་མི་སྨྲ་འགྲོ་གསུམ་བསལ། །མདོ་འདིས་ཞུ་བར་བསླབ་བྱིན་ལ།།
སྡེ་བཞིར་མཐར་འགྱུར་རེ་གསུངས་བསྡུས།། །
- 145 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྣམ་དག་ཡུལ་ལ་བསླབ་བྱིན་ནི། །མ་རྫོགས་ལྡན་ཚུལ་མུ་བཞི་ལས།།
སེལ་བས་མ་རྫོགས་ལྡན་པའི་མུ། །དགེ་སློང་ཡུལ་དགོས་ཞེ་དྲུག་ལ། །བསླབ་
བྱིན་ཡུལ་བྱས་ཞུ་བ་ལས། །བསྔོས་བསྒྱུར་ཚིག་ལ་ཁྱད་དུ་གསོད། །བསླབ་པ་
སྤོང་དང་མི་སྨྲ་འགྲོ། །བཞི་ལ་ན་སྨད་དངོས་སུ་གསུངས། །དེ་མཚུངས་གཞན་
ལ་མདོར་བསྡུས་སྦྱར། །ཕམ་པ་འཆབ་བརྗོད་སྐུར་འདེབས་གསུམ། །བསླབ་
བྱིན་ཡུལ་བྱས་རྫོགས་དམིགས་བསལ། །ལྟ་མི་མཐུན་ན་རྣམ་དག་དགོས།།
རིན་ཕྲེང་ ལྟ་ མཚན་ མི་ མཐུན་ན། །རྣམ་དག་ དགོས་ གསུངས་གནམ་ ལྡིང་
མཐུན༑ ༑ཡན་ལག་སྒོ་ནས་མ་རྫོགས་མུ། །མ་རྫོགས་པས་བསྐྱེད་ལྟུང་བཞི་
ལས༑ ༑བསླབ་བྱིན་ཡུལ་བྱས་ཞུ་ཆུང་ནས། །དངོས་གཞི་རྫོགས་གསུངས་ཞུ་
ཆེན་ལས། །ན་སྨད་གསུངས་པ་སྦྱོར་ལ་དགོངས། །བདེན་སྨྲ་ནུབ་ལྷག་མདོར་
བསྡུས་སྦྱར། །མ་རྫོགས་བྱ་འགྲུབ་མ་རྫོགས་མུ། །བསླབ་པ་བྱིན་པས་རྣམ་
དག་ལ། །བྱིན་ལེན་སྟོབས་འཆགས་རེག་ན་འཇིག །དེ་ཡི་ལག་ཉར་གསོག་
འཇོག་གིས། །རྣམ་དག་དེ་མི་འགྱུར་བ་འདྲ། །རྣམ་དག་བྱ་བ་མི་འགྲུབ་མ།།
ཁ་སྐོང་ཁྲི་གདིང་སྡུད་བཅོལ་ཡུལ། །ཕྱི་དྲོ་གྲོང་རྒྱུ་བརྗོད་པའི་ཡུལ། །མི་རུང་
ཞུ་བར་གསུངས་ཆོས་གོས། །བརླབ་ཡུལ་མི་རུང་མདོར་བསྡུས་སྦྱར།། །
དེ་ལ་མ་ཡིན་ཞེས་པའི་སྐབས། །བསླབ་བྱིན་རྫོགས་ལྡན་མུ་བཞི་སྟེ།།
བསླབ་བྱིན་ཡུལ་བྱས་བསླབ་བྱིན་ལ། །རྫོགས་ལྡན་བརྡེག་སོགས་ཞེ་དྲུག་
རྫོགས༑ ༑མ་རྫོགས་ལྡན་པ་བཞིར་ལྟུང་མེད། །མ་རྫོགས་མི་འགྲུབ་འཆག་
འཇིག་ མིན། །ལག་ ཉར་ སོགས་ འགྱུར་ རྫོགས་ བྱ་ འགྲུབ། །བཅོལ་ བརྗོད་
- 146 -



འདུལ་སྡོམ་པད་དཀར་ཕྲེང་མཛེས།
བསླབ་ཡུལ་རུང་ཞུ་བར། །བརྡེག་གཟས་འགྱོད་སྤྲོད་སོགས་རྫོགས་གསུངས།།
མུ་གཞན་གསུམ་ལ་མདོར་བསྡུས་སྦྱར།། །
དགེ་སློབ་མར་ཡང་ཞེས་པའི་སྐབས། །དགེ་སློབ་མ་ལ་བསླབ་བྱིན་མོ།།
རྫོགས་ལྡན་བསླབ་བྱིན་སྐབས་དང་འདྲ།།
བསམ་སེལ་འགྲོ་གཞན་ཞེས་པའི་སྐབས། །འགྲོ་གཞན་སྤྲུལ་ཚེ་དེར་
ཤེས་ན། །ཞུ་བར་སྤྱོད་དང་སྲོག་གཅོད་བཞིའི། །ལྟུང་རྫོགས་གསུངས་བསྡུས་
རྐུ་འབྱིན་སྦྱར།། །
མེད་ན་ན་སྨད་ཅེས་པའི་སྐབས། །སོར་བཤགས་ཡན་བརྒྱ་ཞེ་གཅིག་
ལས༑ ༑འདི་བདུན་མ་གཏོགས་བལ་སྐྱེ་གཅོད། །དོན་མཐུན་དང་ནི་སྦེད་དང་
བཞིར༑ ༑སྤྲུལ་པས་བྱས་ན་ན་སྨད་གསུངས། །ལྷག་མ་བརྒྱ་དང་སུམ་ཅུར་
སྦྱར༑ ༑དེ་བཞིན་ཕམ་རྫུན་འཁྲིག་བསྙེན་བཀུར། །གཞི་མེད་བག་ཙམ་བལ་
བདེན་སྨྲ། །དོན་མཐུན་གྲུ་དབེན་གཉིས་འདུག་འདུས། །ཉལ་ཤོམ་ གཉིས་
གཅེར་བརྡེག་གཟས་དང་། །ནུབ་ལྷག་སྨྲ་དང་བསྙིལ་སྡུད་འགྱོད། །རྩེ་དང་
ལྷན་ཅིག་དངངས་བྱེད་སྦེད། །གཞི་མེད་སྐྱེས་མེད་རྐུ་དང་ཉན། །མི་སྨྲ་མ་
གུས་དུས་མིན་འགྲོ། །ཟས་བཅས་སྐྱ་རེངས་ད་གདོད་དང་། །སོར་བཤགས་
བཞི་བཅས་བཞི་བཅུ་ལ། །ལུས་མི་སྣང་བྱས་ན་སྨད་གསུངས། །ལྷག་མ་གོ་
བཞིར་མདོར་བསྡུས་སྦྱར། །གཟུགས་བསྒྱུར་མི་སྣང་ཐ་སྙད་ལས། །ཉམས་
པས་དགག་བྱ་མི་རྫོགས་ཕྱིར། །རྟེན་ལུས་ཐ་མལ་གནས་པ་དགོས། །སྤྲུལ་ཚེ་
དགག་བྱ་མི་རྫོགས་པའི། །བལ་སོགས་མ་གཏོགས་ལྟུང་སྡེ་ལྔ། །ཕལ་ཆེར་
- 147 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དངོས་གཞི་རིན་ཕྲེང་གསུངས། །ཤེས་རང་གནས་པའི་ཀུན་ལ་ཁྱབ། །སེལ་
བ་སྨྱོ་འཁྲུག་སྡུག་གཟིར་གཙོ། །གཉིད་མྱོས་སྙོམས་འཇུག་བརྒྱལ་བ་ཕལ།།
གཙོ་བཞི་སྦྱོར་མཐར་གཉིས་ཀར་ཞུགས། །ལྟུང་མེད་གང་རུང་ལ་ཞུགས་ན།།
ཞུགས་དེའི་ལྟུང་མེད་མ་ཞུགས་ལྟུང་། །ཕལ་བཞི་མཐར་ཐུག་ལ་ཞུགས་ན།།
དུས་འབྲེལ་བཅོལ་ལས་གྱུར་ཀུན་རྫོགས།། ་
ཚིགས་ སེལ་ ཚིགས་སྔར་ ཞེས་ སོགས་ སྐབས། །མ་ རྫོགས་ སྦྱོར་ བྱས་
རྫོགས་མཐར་ཐུག །དངོས་རྣམ་ན་སྨད་དང་པོས་བསྟན། །དམིགས་བསལ་
འཆང་འབྲལ་ན་སྨད་མེད། །རྫོགས་སྦྱོར་མ་རྫོ་གས་མཐར་ཐུག་ན། །སྦྱོར་རྣམ་
ན་སྨད་ གཉིས་ པས་ བསྟན། །དམིགས་བསལ་ལོ་དྲུག་ན་ སྨད་མེད། །སྦྱོར་
མཐར་ བསྙེན་རྫོགས་བསླབ་ ཚིགས་ གཅིག །སྡེ་ ལྔའི་དངོས་ གཞི་ ཀུན་ ལ་
དགོས༑ ༑ཞུ་བར་སྡེ་བཞིའི་རྫུན་ཕམ་སོགས། །ཞེ་ལྔ་མ་གཏོགས་གཞན་ཀུན་
ལ༑ ༑དངོས་ གསུངས་ འདིས་ བསྡུས་ ཞེ་ལྔར་ སྦྱར། །ཞུ་བར་ ཕམ་ པ་ སྔ་མ་
གསུམ༑ ༑འབྱིན་འཁྲིག་བསྙེན་བཀུར་སྨན་གཞི་མེད། །བག་ཙམ་ལྷག་སྐུར་
འདེབས་སྤྱོད་གསོད། །བཅུ་གསུམ་བསླབ་ཚིགས་ཐ་དད་པར། །དངོས་གཞི་
རྫོགས་ གསུངས་ ཚིགས་ ཕྱི་མར། །ངེས་ བཟུང་ སྦྱོར་ བ་ ཡོད་ ལ་ དགོངས།།
རྫོགས་པས་རྐུ་བྱས་མར་བབས་ཚེ། །མཐར་ཐུག་གྲུབ་ལ་ཕམ་འདྲ་བསྐྱེད།།
ཞར་བྱུང་རྫས་བཀག་ཅེས་སོགས་སྐབས། །བལ་ནག་ལས་ཀྱང་བལ་
དཀར་བཟང་། །རྩྭ་ལས་བྱས་པའི་མོན་དར་དང་། །དུ་ཀཱུ་ལའི་རས་སྲིན་བལ་
དང༌༑ ༑འདྲ་བ་ལ་འང་དངོས་གཞི་རྫོགས། །དཀོན་ཞིང་རིན་ཆེས་བསྐྱེད་པ་
- 148-



འདུལ་སྡོམ་པད་དཀར་ཕྲེང་མཛེས།
ནི༑ ༑སྲིན་བལ་འབའ་ཞིག་ཆ་གཉིས་དང་། །བལ་འཁུར་རྨེལ་དང་གསེར་
དངུལ་རེག །མངོན་མཚན་ཉོ་ཚོང་བསོད་པ་ལོངས། །ཁབ་རལ་བཅུ་གཅིག་
རིན་ཕྲེང་གསུངས། །བལ་འཁུར་རྨེལ་ཉོ་འདུལ་འཛིན་དོར།།
མཚན་གྱུར་པ་ནི་ཞེས་སོགས་སྐབས། །མཚན་གྱི་ཡན་ལག་བསྟན་པ་ནི།།
ཐུན་མོང་མཚན་ཉིད་ཅི་འདྲ་དང་། །རྗེས་མཐུན་མིང་ཙམ་གཉིས་སུ་ཡོད། ། །
དང་པོ་ཞུ་བར་རྐུ་དང་སྨྱན། །སྐུར་འདེབས་གསུམ་དང་འཆང་འཇོག་སློང་། །
སློང་རིགས་རིན་ཐང་སོ་སོར་བསྐུར། །གསེར་དངུལ་སྐྱེད་གཉིས་ལྷུང་བཟེད་
འཚོལ༑ ༑འཐག་གཉིས་རྫུན་འདོན་སྐྱེ་བ་གཅོད། །རིམ་གཉིས་འདུག་གནས་
ཕྱེད་དང་ནི། །སྤངས་ཟ་དུས་མིན་ཁ་ནས་མིད། །གཅེར་བུར་དམག་གསུམ་མེ་
ནུབ་ལྷག །ཁ་ བསྒྱུར་ རིན་ རེག་ ཁྲུས་ བྱེད་ རྩེ། །རྐུན་ མེ་ ས་རྐོ་ མགྲོན་ ཆང་
འཐུང་༑ ༑དུས་མིན་ཟས་བཅས་སྐྱ་རེངས་དང༌། །ཁབ་རལ་གདིང་གཡན་
བདེ་གཤེགས་གོས། །ཞེ་བརྒྱད་དངོས་གསུངས་མི་ཚངས་སྤྱོད། །ཕམ་རྫུན་
སྲོག་གཅོད་བཞི་བདེན་སྨྲ། །ས་བོན་འཇོམས་དང་བརྒྱད་ལ་སྦྱར། །ང་དྲུག་
མཚན་གཞན་གྱུར་ ཀྱང་ རྫོགས། །གཞན་ལ་མཚན་མ་གྱུར་པ་དགོས། །སྐྱེ་
གཅོད་ དངོས་ གསུངས་ ས་ བོན་ སྦྱར། །སྡོམ་ གཅིག་ བསྡུས་ ཀྱང་ སོ་ སོར་
བགྲངས༑ ༑རིན་ཕྲེང་གཅིག་བྱས་སྤངས་ཟ་བསལ། །སྦེད་བསྣན་ལྔ་བཅུ་རྩ་
ལྔ་དང་། །འདུལ་འཛིན་མ་གུས་ཕྱོགས་གཅིག་དང་། །སྤངས་ཟ་བསྣན་པས་
ང་བདུན་གསུངས། །དགེ་སློང་ཕ་མར་ལྟུང་མཉམ་བཅས། །ཡན་ལག་ཐུན་
མོང་མིན་པ་ནི། །རྗེས་མཐུན་མིང་ཙམ་ཐུན་མོང་ངོ༌། །དེ་ལ་བསྒོ་གྱུར་གཞི་
- 149 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དང་འཕྲོག །བསྔོས་སྐྱོན་ཕྲ་མ་སྐྱོ་སྔོགས་དང༌། །ལྟུང་བརྗོད་བཤེས་ངོ་ཁྱད་
གསོད་ འཕྱི། །བསྒོ་ ཁྲི་ གདིང་ དང་ ཕྱིས་ གནོན་འབྱུང་། །སྤང་ སྟོབས་འདུས་
བརྡེག་གཟས་ལྟུང་འཆག །ཟན་གཅོད་འདུན་བསྒྱུར་སྡིག་ལྟ་འཛིན། །སྤང་
བསྙིལ་འགྱོད་བསྐྱེད་སོར་མོ་དངངས། །ཉེར་འཇོག་ཉན་རྣ་མ་སྨྲས་འགྲོ། །མ་
གུས་ཟས་བཅས་ད་གདོད་ཁྲི། །གདལ་དང་སེངྒེ་ལས་གྱུར་ཏེ། །མཚན་མཐུན་
དགོས་པ་བཞི་བཅུ་ལ། །མཚན་གྱུར་མཐར་ཐུག་ན་སྨད་སྐྱེ། །འཁྲུར་འཇུག་
ལེན་དང་ཁྱིམ་མོ་ལ། །ཆོས་སྟོན་ལམ་འགྲོ་བུད་མེད་ཉལ། །མཚན་མི་མཐུན་
དགོས་ལྔ་ཡིན་ནོ། །བྱིན་རླབས་བྱིན་ལེན་ཞིག་པ་ལ། །ཆོ་ག་འཇིག་པ་ཞེས་
ཀྱང་བྱ། །དེ་ནི་འབྲལ་དང་སྤངས་ཟ་དང་། །གསོག་འཇོག་བྱེད་དང་ཟ་བ་སྟེ། །
བཞི་ལ་མཚན་གྱུར་ལྟུང་བ་མེད། །འདིར་བགྲང་གྲོང་རྒྱུ་སྔ་དྲོ་དང་། །འཆབ་
བརྗོད་ལྷག་མ་འཆབ་བརྗོད་ཡིན། །དེ་ལྟར་མིང་ཙམ་བཞི་བཅུ་དགུ། །ཕ་མར་
ལྟུང་མཉམ་མ་བཅས་པས། །ཐུན་མོང་མིན་པའི་ལྟུང་བ་སྟེ། །ཕ་ཡི་ཐུན་མིན་
འབྱིན་རེག་འཁྲིག །བསྙེན་བཀུར་ཁང་གཉིས་སྲིན་བལ་སོགས། །བདུན་དང་
སྣོད་འཆང་བརྟད་དགོན་རས། །འབའ་ཞིག་ལས་བཀོལ་བཅོ་བརྒྱད་དང་།།
བསླབ་དྲལ་མ་གཏོགས་ སོར་བཤགས་ གསུམ། །སོར་བཤགས་ཡན་གྱི་སོ་
བརྒྱད་དང་། །མི་གཙང་འདོར་དང་མ་བསྒོས་འདུག །ཉེས་བྱས་གཉིས་བཅས་
བཞི་བཅུ་ འགྱུར། །མ་ཡི་ཐུན་ མིན་ སོར་ བཤགས་ཡན། །བརྒྱ་ དང་ཞེ་དགུ་
ཉེས་བྱས་གཉིས། །བསྣན་པས་བརྒྱ་དང་ལྔ་བཅུ་གཅིག །སྡེ་ཚན་ཆེ་ཆུང་ཡོད་
མེད་དང་
། །དབྱེ་བ་འགྱུར་དུས་མི་འདྲའི་ཕྱིར། །ཕ་མའི་ལྟུང་ཐུན་མིན་པར་
-15



འདུལ་སྡོམ་པད་དཀར་ཕྲེང་མཛེས།
བཞག ༑མདོ་འདིས་མཚན་ཉིད་ཅི་འདྲ་བ། །ཀུན་ལ་ སྤྱིར་བསྟན་རིན་ཕྲེང་
ལས༑ ༑ལྟུང་བ་ཀུན་གྱི་དབང་བྱས་གསུངས།།
བཅས་ཆུང་ལྟུང་སྦྱོར་བྱེད་བཞིན་པར། །མཚན་གྱུར་ཕྱི་མར་བཅས་ཆེར་
གྱུར༑ །ལྟུང་ཆེར་མི་འགྱུར་ཆུང་རྟེན་དུ། །ན་སྨད་དོན་སྦྱོར་ཞེས་པས་བསྟན། །
མཚན་ཉིད་ཅི་འདྲ་མ་གཏོགས་པའི། །ལྟུང་བ་ཕལ་ཆེར་སྦྱར་དུ་རུང་། །ཕ་
གཉིས་ཁྲི་གཅིག་ཉལ་ཉེས་བཞིན།། །
མཚན་སྔར་ བཅས་ ཆེའི་ ལྟུང་བ་ རྫོགས། །མཚན་གྱུར་ཕྱི་མར་བཅས་
ཆུང་ན། །ལྟུང་བ་ན་སྨད་དུ་གྱུར་ཞེས། །བྱས་པ་དེ་ཉིད་ཅེས་པས་བསྟན།།
དཔེར་ན་རེག་པའི་ཕམ་པ་བཞིན།།
མཚན་སྔར་བཅས་ཆུང་ལྟུང་བ་རྫོགས། །མཚན་གྱུར་ཕྱི་མར་བཅས་ཆེར་
སོང་༑ ༑ལྟུང་ཆུང་སོར་གནས་ཆེ་མི་འགྱུར། །ན་སྨད་པ་ནི་ཞེས་པས་བསྟན། །
དཔེར་ན་མ་ཡི་འབྱིན་ལྟུང་བཞིན། །ཞུ་བར་མཚན་མཐུན་ཡན་ལག་དགོས། །
རྗེས་མཐུན་མིང་ཙམ་བཞི་བཅུ་ ལས། །བསྔོས་བསྒྱུར་ལ་སོགས་ ལྟུང་བཅོ་
བརྒྱད༑ ༑མི་ མཐུན་ མཚན་ སྔར་ ཉེས་ སྦྱོར་ ལས། །མཚན་ གྱུར་ ལྟུང་ བྱེད་
རྫོགས་གསུངས་པ། །ཕྱི་མ་སྦྱོར་བ་ཡོད་ལ་དགོངས།།
ལྷུང་བཟེད་ཞག་དགུ་འཆང་བའི་ཕ། །མར་གྱུར་ཚེ་ན་ཞག་དགུ་པོ།། སྔ་
དྲོའི་ ཆ་འདྲ་ ལྟུང་མེད་ཅེས། །ཞག་བཅུར་མ་ལོན་ཞེས་པས་བསྟན། །མདོ་
འདིས་ཕ་ལས་མར་གྱུར་ཚེ། །ཉིན་མོ་འབྲལ་ལ་སོགས་པ་དང་། །དེ་བཞིན་མ་
ལས་པར་གྱུར་ཚེ། །མ་བསྐོས་ཉི་མ་ནུབ་པ་སོགས། །བཅས་པ་མེད་ལས་
- 151-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཡོད་གྱུར་ཀྱང་། །ལྟུང་བ་མེད་ཅེས་སྤྱིར་བསྟན་ནོ། །
ཕ་མའི་ཐུན་མིན་ལྟུང་རྫོགས་ནས། །མཚན་གྱུར་ལྟུང་དེའི་ཞིང་མིན་པ།།
ཉིད་ཕྱིར་ལྟུང་དེ་ཉམས་སོ་ཞེས། །ཞིང་མིན་ཉིད་ལ་ཞེས་པས་བསྟན། །ལྟུང་
ནུས་འབྱིན་མི་ནུས་པ་ལ། །དག་པར་བཏགས་ཀྱི་ངོ་བོ་མིན། །སླར་ཡང་གྱུར་
ཚེ་བཤགས་དགོས་ཕྱིར། །
གྱུར་ཚེ་ལྷག་མའི་ཉེས་བཅབས་པ། །ཡོད་ལས་ཉམས་ཏེ་དག་གོ་ཞེས། ། །
དེ་ལ་ཉེས་བཅབས་ཞེས་པས་བསྟན།།
མགུ་སྤྱོད་ཚེ་གྱུར་སྔར་སྤྱད་པ། །དོན་མེད་གཞི་ནས་སྤྱད་དགོས་ཞེས། །
མགུ་སྤྱད་དོན་མེད་ཅེས་པས་བསྟན།།
གྱུར་ཚེ་ ལྟུང་ཆུང་ ལྟུང་མེད་དང་། །མགུ་བ་སྤྱད་པ་ དོན་མེད་དེ། །ཆོ་
གའམ་བཅས་པ་གྱུར་ཕྱིར་ཞེས། །འདི་ལ་ཆོ་ག་ཞེས་པས་བསྟན།།
ཡུལ་ གྱི་ཡན་ལག་མཚན་མི་མཐུན། །དགོས་པ་རྣམས་ལ་སྦྱོར་མཐའི་
བར་༑ ༑ཡུལ་མཚན་མ་གྱུར་ད་ལྟའི་ལུས། །ལྟུང་བའི་བྱེད་པོ་ཉིད་ཡིན་གྱི།།
སྦྱོར་མཐའི་སྔ་ཕྱིའི་ལུས་མིན་ཞེས། །དེའི་ཚེ་ལུས་ནི་ཞེས་པས་བསྟན། །མདོ་
འདིས་འདུལ་ལུང་ཞུ་བ་ལས། །རེག་སྨན་འཁྲུར་འཇུག་ལེན་གོས་ཏེ། །ལྔ་ལ་
སྦྱོར་དང་མཐར་ཐུག་གི །བར་ལ་ཡུལ་དེ་མཚན་གྱུར་ན། །ན་སྨད་གསུངས་
བསྡུས་གཞན་ལ་སྦྱར། །མཚན་ལྟ་མཐུན་དགོས་རྣམས་ལ་འང་། །དམིགས་
བསལ་མངལ་གནས་སྨྱན་སྦྱོར་ལ། །མཚན་མེད་སྦྱོར་ལ་གོས་མེད་ཀྱང་།།
མཐར་ཡོད་སྨན་དང་གོས་སློང་རྫོགས། །སྦྱོར་བར་སྲོག་ཆགས་རྩོད་བཅས་ན།།
- 152 -



འདུལ་སྡོམ་པད་དཀར་ཕྲེང་མཛེས།
།
མཐའ་ལ་མེད་ཀྱང་ཁང་གཉིས་རྫོགས།།
འགྲོ་བ་གཞན་ལས་སྐྱེས་པའི་མིས། །མི་ལས་གྱུར་བས་ལྟུང་བ་རྫོགས། །
གཞན་སྐྱེས་དུད་འགྲོ་མི་མིན་གྱིས། །རང་རང་ལས་གྱུར་ལྟུང་རྫོགས་ཞེས། །
གཞན་ལས་ སྐྱེས་ པ་ཞེས་པས་བསྟན། །ཟད་ པར་ ས་ སོགས་འབྱུང་གཞན་
སྦྱར༑ ༑ཞུ་བ་བྱོལ་སོང་མངལ་དུ་མི། །བསད་ན་རྫོགས་གསུངས་གཞན་ལ་
སྦྱར།། །
འགྲོ་གཞན་རྣམ་བསྟན་ཅེས་པའི་སྐབས། །ཞུ་བར་སྤྱོད་དང་གསོད་ཕམ་
གཉིས༑ ༑སྤྲུལ་པས་རྫོགས་གསུངས་ཚིག་གཅིག་བསྡུས། །གསོད་གསུམ་རྐུ་
འབྱིན་རྫོགས་པར་སྦྱར། །དེ་བདུན་མ་གཏོགས་སེམས་ཅན་ལས། །གྱུར་ལྟུང་
ཀུན་ཡུལ་མ་སྤྲུལ་དགོས། །ཞུ་བར་འཁྲིག་བསྙེན་ཁྱད་དུ་གསོད། །ནུབ་ལྷག་
ལྷན་ཅིག་རྐུ་དྲུག་ཡུལ། །སྤྲུལ་བྱས་ན་སྨད་གསུངས་གཞན་སྦྱར། །རིན་ཕྲེང་
མིས་སྤྲུལ་གཞན་ཤེས་རུང་། །སྦྱོར་ཉེས་བསད་ན་ཕམ་པ་བསྐྱེད།། ལྷས་བྱིན་
མཆོད་སྦྱིན་ནོར་ན་མིན། །རིམ་བཞིན་རྒྱུད་གཅིག་ཐ་དད་ཕྱིར།། དགྲ་བཅོམ་
མ་ཤེས་ཕ་བསད་ན། མཚམས་མེད་གཉིས་བྱུང་ཤེས་བྱེད་དྲངས།། མཚོ་ཊཱིཀ་
དགྲ་བཅོམ་མིར་འདུ་ཤེས། །མེད་པར་གསོད་ལ་མཚམས་མེད་དང་། །ཕམ་
པ་མི་འགྱུར་འོད་ལྡན་མཐུན། །མཛོད་འགྲེལ་མཚམས་མེད་གཉིས་མེད་ཀྱང་།།
འགྱོད་ཕྱིར་མིང་གཉིས་བཏགས་པར་གསུངས།།
སོ་སྐྱེའི་གནས་སྐབས་ལས་གཞན་མིས། །དགྲ་བཅོམ་ཐོབ་པ་མི་ལས་
གཞན༑ ༑མིན་ ཕྱིར་ དེ་ཉིད་ཡུལ་བྱས་ན། །མི་ ལས་ གྱུར་ ལྟུང་ ཀུན་ རྫོགས་
- 153 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཞེས།།
གནས་སྐབས་ གཞན་ ཐོབ་ཅེས་ པས་བསྟན། །དམིགས་བསལ་ རྐུ་དང་རྫུ་
འཕྲུལ་ཅན། །མིན་དང་བསླབ་བྱིན་ལས་གྱུར་དང་། །དབྱེན་དང་ལྟུང་བརྗོད་
བདེན་སྨྲ་དང་། །མུ་སྟེགས་ལས་གྱུར་ལྟུང་མི་རྫོགས།།
ལྟུང་བ་ཐ་དད་སྐྱེ་ལུགས་ནི། །གནང་ལ་ཚད་བཟུང་རྣམས་མ་གཏོགས། །
ཁང་ སོགས་ ལྟུང་ ཀུན་ སྦྱོར་མཐའི་བར། །བཅས་མེད་ ཁྱིམ་བབས་བསྙེན་
རྫོགས་ཀྱི། །བསླབ་རྒྱུན་སྔ་ ཕྱིར་སྦྱོར་དངོས་ཀྱི། །རྣམ་པའི་ན་སྨད་ཐ་དད་
ཅེས༑ ༑ཉེས་དེ་མེད་པ་ཞེས་པས་བསྟན། །ཊིཀྐས་ཁུངས་དྲངས་ཞུ་བ་ལས། །
ལོ་དྲུག་མགྲོན་གཉེར་ལ་ན་སྨད། །ཐ་དད་སྐྱེ་གསུངས་གཞན་ལ་སྦྱར།།
ལྟུང་ཀུན་སྦྱོར་བརྩམས་མཐར་ཐུག་གོང་། །འདུན་ལོག་ཡང་སྐྱེས་མཐར་
ཐུག་ན། །བསམ་རྒྱུན་སྔ་ཕྱིར་སྦྱོར་དངོས་ཀྱི། །རྣམ་པའི་ན་སྨད་ཐ་དད་ཅེས། །
བཏང་བ་ཡང་ངོ་ཞེས་པས་བསྟན།།
གོང་དང་མདོ་འདིས་དངོས་ཀུན་ལ། །བསླབ་བསམ་རྒྱུན་གཅིག་དགོས་
པར་བསྟན། །ཁང་གཉིས་རིམ་ལྷག་གོས་བྱེད་བཞི། །ཁབ་རལ་སོགས་བདུན་
བཅུ་གཅིག་ལ། །བསམ་པས་བཏང་ན་ན་སྨད་གསུངས། །བརྒྱ་དང་སོ་དགུར་
དེ་མཚུངས་སྦྱར།། །
གཞི་གཅིག་ཉིད་ལ་བཅས་པ་རིགས། །དུ་མ་བཅས་ལ་བཅས་གྲངས་
ལྟར༑ ༑དེ་སྙེད་ལྟུང་བ་འབྱུང་ངོ་ཞེས། །གཞི་གཅིག་ལ་ནི་ཞེས་པས་བསྟན།།
བྱིན་ལེན་མ་བྱས་མི་རུང་ཟས། །གསོག་འཇོག་བཞག་པ་དུས་མིན་ཟ། །ལྟུང་
- 154 -



འདུལ་སྡོམ་པད་དཀར་ཕྲེང་མཛེས།
བ་བཞི་བསྐྱེད་དགེ་ཚུལ་དང་། །ཞག་གཉིས་གསུམ་པར་ཁྱིམ་མོ་དང་། །ཉལ་
ལ་གཉིས་བསྐྱེད་ཞུ་བར་གསུངས། །རྫུན་གྱིས་ཕྲ་མ་སྐྱོན་སྨྲ་དང་། །དགེ་ཚུལ་
བསྙིལ་ དང་ མ་ རྫོགས་ མོ། །ལྷན་ཅིག་ ཞག་ གསུམ་ ཉལ་བ་ལ། །ལྟུང་བྱེད་
གཉིས་གཉིས་བསྐྱེད་ལ་སྦྱར། །ཆང་འཐུང་མ་གཏོགས་གཞན་གསུམ་ལ།།
རུང་བ་དགོས་པས་དངོས་བསྐྱེད་དཔྱད། །རིན་ཕྲེང་མཚམས་མེད་གཅིག་ཉིད་
ལ༑ ༑མིང་གཉིས་བཏགས་ན་འདིར་མཚུངས་གསུངས།།
སྤྱོད་ཆ་ འབྱིན་ རེག་འཁྲིག་བསྙེན་སོགས། །རྐུ་ ཆ་བྱིན་འཕྲོག་བསྡོས་
སྦེད་སོགས། །གསོད་ཆ་ས་བོན་སྐྱེ་འཇིག་སོགས། །རྫུན་ཆ་གཞི་མེད་བག་
ཙམ་སོགས། །ཕམ་བཞི་བཀའ་བློ་གསོག་འཇོག་ཟ། །དྲུག་ནི་ཆ་ཅན་ཕམ་
སྐུར་དབེན། །གཉིས་ཀ་གཞན་ནི་ཆ་གྱུར་ལྟུང་། །སྦྱོར་དགག་གཞི་གསུམ་ཅི་
རིགས་མཐུན། །ཆ་ཅན་ལྟུང་ལས་ཆ་ལྟུང་ཡང་། །རིན་ཕྲེང་ཆ་ཅན་ལྟུང་བ་
དང་༑ ༑ཀུན་སློང་གཅིག་པའི་སྡེར་གཏོགས་ཀྱི། །སྦྱོར་ལྟུང་ཆ་ཤས་ཆར་གྱུར་
ལྟུང་༑ ༑ཀུན་སློང་ ཐ་དད་ ཆ་ གྱུར་ ལྟུང་། །ཆར་ གཏོགས་ ཆ་གྱུར་ ལྟུང་བར་
གསུངས། །རང་རང་ཆ་ཅན་ལྟུང་བ་ཡི། །ཆར་གཏོགས་ཆ་གྱུར་ལྟུང་བ་ཀུན།།
དེ་ཡི་ཀུན་སློང་མེད་པའི་ཕྱིར། །ཆ་ཅན་ལྟུང་བར་མ་གཏོགས་ཞེས། །དེའི་ཆ་
དེར་གཏོགས་ཞེས་པས་བསྟན།། ། །
ལྟུང་བ་གཞན་གྱི་ཀུན་སློང་གིས། །ལྟུང་གཞན་མི་བསྐྱེད་ཞུ་བ་ལས།།
བརྡེག་གཟས་ཁྲུས་ལ་རང་རང་གི །ཀུན་སློང་དགོས་གསུངས་གཞན་ལ་སྦྱར།།
དམིགས་བསལ་ལམ་གསུམ་མཚན་ལྡན་ལ། །འབྱིན་འདོད་ཀྱིས་ཕྱུང་ཕམ་པ་
- 155 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དང་༑ ༑ཉམས་པ་སྤྱོད་འདོད་ཀྱིས་ཕྱུང་སྦོམ། །འབྱིན་འདོད་ཀྱིས་ཕྱུང་ལྷག་
མར་འགྱུར། །ཕྱུང་བ་ཀུན་ལ་མཐའ་ཕམ་པ། །མ་གཏོགས་གཞན་ཀུན་ལྷག་
མ་ཞེས། །ཕྱུང་བ་ཐམས་ཅད་ཅེས་པས་བསྟན།།
གཞི་ཐ་དད་པས་ལྟུང་ཐ་དད། །རིན་ཐང་མ་ཚང་ལན་མང་བརྐུས། ། ་
ཕམ་གཅིག་མི་བཞག་སྦོམ་ཐ་དད། །ཞུ་བར་དངོས་གསུངས་གཞན་ལ་སྦྱར།།
སྦྱོར་ཐ་དད་པས་ལྟུང་ཐ་དད། །གཞོགས་སྨྲས་དུ་མས་ཕམ་གཅིག་ཏུ། །མི་
བཞག་སྦོམ་པོ་ཐ་དད་ཅེས། །བྱ་བ་དུ་མས་ཞེས་པས་བསྟན།།
ལས་བསྒྲུབས་ལྟུང་བ་བཅུ་དགུ་ལ། །ཕྱེད་བྱས་ཕྱེད་ཟིན་ན་སྨད་ཅེས།།
ཕྱེད་ བྱས་ཕྱེད་ཉིད་ཅེས་པས་བསྟན། །ཞུ་བར་ ཁང་ གཉིས་ ལོ་དྲུག་ སྟན།།
སྲིན་བལ་འབའ་ཞིག་ཆ་གཉིས་དང་། །རིམ་ལྷག་གོས་བྱེད་ཁབ་རལ་འཆོས།།
སོགས་བདུན་དེ་ལྟར་བཅོ་ལྔ་ལ། །ཕྱེད་བྱས་ཕྱེད་ཉིད་དངོས་སུ་གསུངས།།
འཁྲུར་རྨེལ་ཐོག་གཉིས་བཞི་ལ་སྦྱར།། ་་་་་་་
ཁ་ན་མ་ཐོ་ལས་གྱུར་སེལ། །ན་སྨད་སྦོམ་པོས་སྐུར་འདེབས་དང་། །། །
འཆབ་བརྗོད་ཆ་སྟེ་འབྲས་ལྟུང་ཉིད། །སྦོམ་ལས་ན་སྨད་ཉེས་བྱས་ཞེས། །ཁ་
ན་མ་ཐོ་སོགས་ ཀྱིས་ བསྟན། །མདོ་འདིས་ འདུལ་ ལུང་ཞུ་བ་ལས། །སྐུར་
འདེབས་གསུམ་ལ་གསུངས་པ་བསྡུས། །འཆབ་བརྗོད་འགྱོད་བསྐྱེད་ཕྱེད་ལ་
སྦྱར༑ ༑རིན་ཕྲེང་མདོ་འདིས་ཕམ་ལྷག་སྦོམ། །ལྟུང་བྱེད་སོར་བཤགས་ཉེས་
བྱས་ ཀྱིས། །སྐུར་ ན་ རིམ་ བཞིན་ ལྷག་ ལྟུང་ བྱེད། །ཉེས་ བྱས་ བསྐྱེད་ཅེས་
བསྟན་པར་གསུངས། །དམིགས་བསལ་གསུམ་ལ་ཕམ་འདྲ་ཡི། །ཉེས་སྐུར་
- 156 -



འདུལ་སྡོམ་པད་དཀར་ཕྲེང་མཛེས། །
སྦོམ་པོ་བཤེས་ངོ་དང༌། །ཟས་ཕྱིར་ཆོས་སྟོན་ལྟུང་བྱེད་བསྐྱེད། །ལྟུང་ཆས་མ་
ཡིན་རྫུན་ཆས་ཡིན། །ཁྱིམ་སྐུར་རང་བཞིན་ཉེས་ཆས་ཉེས།།
དངོས་གཙོ་སྤྱོད་འབྱིན་དེ་དག་གི །སྦོམ་སོགས་འབྱིན་པའི་ལྟུང་བྱེད་
ཀྱང་༑ ༑སྤྱོད་འབྱིན་གཉིས་ལས་མ་འདས་སོ། །འདུ་ཤེས་གཙོ་དོན་བཅས་པ་
ལས༑ ༑འགལ་བའི་ཆ་ནས་ལས་སྒྲིབ་གྱུར། །གཞི་ཡི་ཡན་ལག་བྱེ་བྲག་ལ།།
འདུ་ཤེས་བྱེ་བྲག་ངེས་གཟུང་དགོས། །ཤེས་གཙོའི་དངོས་སྦྱོར་ལྟུང་ཀུན་ལ།།
དོན་མི་གཙོ་ཡང་དོན་ཕྲད་དགོས། །ལྷུང་བཟེད་ཆུད་ཟོས་སྦྱོར་ཉེས་དང༌།།
བདག་མེད་རྫ་ས་ལ་ཡོད་འཁྲུལ་བརྐུས། །མཐར་སྦོམ་ཊིཀྐ་འོད་ལྡན་གསུངས།།
རིན་ཕྲེང་དུད་འགྲོ་ཐོ་ཡོར་མིར་། །འཁྲུལ་བསད་སྦྱོར་སྦོམ་དངོས་ལྟུང་མེད།།
མིའི་སྤྲུལ་དུད་འགྲོར་འཁྲུལ་བསད་ན། །སྦྱོར་ཉེས་དངོས་ཕམ་ལྷས་བྱིན་ལ།།
མཆོད་སྦྱིན་འཁྲུལ་བསད་སྦྱོར་སྦོམ་བྱུང་། །དངོས་མེད་ཕྱིར་ན་སྦྱོར་ལྟུང་ལ།།
དོན་དང་ཕྲད་པ་མི་དགོས་གསུངས། །གཞི་རྣམ་མ་དོར་ཐེ་ཚོམ་གྱིས། །ལྟུང་
བ་དངོས་གཞི་ཀུན་བསྐྱེད་ཅེས། །ཐམས་ཅད་ཐེ་ཚོམ་ཞེས་པས་བསྟན། །མདོ་
འདིས་འདུལ་ལུང་ཞུ་བ་ལས། །རྐུ་དང་སྲོག་གཅོད་བཞི་དང་རེག །དྲུག་ལ་
གསུངས་བསྡུས་གཞན་ལ་སྦྱར། །
ཤེས་གཙོའི་སྦྱོར་ལྟུང་ རྫོགས་པ་ལ། །འདུ་ཤེས་ གཙོ་ཆེའི་ ཡན་ ལག་
ཅེས༑ ༑སྦྱོར་ལ་འདུ་ཤེས་ཞེས་པས་བསྟན།།
དངོས་གཞི་བསྐྱེད་ལ་འདུ་ཤེས་ཀྱི། །བསམ་པའི་དོན་དང་ཕྲད་དགོས་
ཞེས༑ ༑བསམ་ པ་ལ་ནི་ཞེས་པས་བསྟན། །འདི་དང་གོང་ གི་མདོ་གཉིས་
- 157 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཀྱིས༑ ༑ཞུ་བར་ ཁང་ གཉིས་ བསྒོ་གྱུར་ལྔ། །སྣོད་ འཆང་ བཤེས་ ངོ་ ཁྱད་དུ་
གསོད༑ ༑བུད་མེད་དང་ཉལ་ཁབ་རལ་འཆོས། །བཅུ་གཉིས་ལས་ནི་གཞན་
དག་ལ། །གསུངས་བསྡུས་དེ་དག་ལ་ཡང་སྦྱར།།
དངོས་ གཙོ་སྤྱོད་འབྱིན་བསམ་དོན་དང་། །ཕྲད་ན་སྨོས་ཅི་མ་བསམ་
པའི༑ ༑དོན་དང་ཕྲད་ནའང་དངོས་བསྐྱེད་ཅེས། །མི་ཚངས་སྤྱོད་དང་སོགས་
ཀྱིས་བསྟན། །འཁྲུལ་ཀྱང་སྤྱོད་རྫོགས་ཞུ་བར་གསུངས། །འབྱིན་རྫུན་ཡུལ་
ལ་མི་སྣང་གསུངས། །
ཞར་བྱུང་རྫུན་སྨྲ་ཉན་པ་པོ། །བསམ་དོན་ཕྲད་ན་རྫོགས་སྨོས་ཅི། །མ་
བསམ་དོན་དང་ ཕྲད་ན་ཡང་། །དོན་ གཙོ་ ཕྱིར་ན་དངོས་བསྐྱེད་ ཅེས། །མི་
བདེན་པ་ལ་ཞེས་པས་བསྟན། །དེ་ནི་ཀུན་སློང་ སྤྱི་ཞུགས་གསུངས། །རིན་
ཕྲེང་འཁྲུལ་ཡང་དངོས་རྫོགས་གསུངས། །
ཞར་བྱུང་མཚན་བསྟེན་རུང་བ་ལས། །དངོས་རྫོགས་ཡན་ལག་སོགས་
ཀྱིས་བསྟན། །མདོ་འདིའི་འདུལ་ལུང་ཞུ་བ་ལས། །སྨན་དང་དབེན་གཉིས་
ཉལ་ཤོམ་གཉིས། །ལྷན་ཅིག་ལམ་འགྲོ་བདུན་གསུངས་བསྡུས། །སྤྱོད་རེག་
འཁྲིག་སོགས་ཆགས་དངོས་དང་། །ཆགས་པ་རྒྱུར་འགྱུར་གཞན་ལ་སྦྱར།། །།
སེལ་བ་འོག་མའི་ཡན་ལག་དག །ཚང་བ་ལས་གཞན་མ་ཚང་ལ། །ན་
སྨད་འོག་མ་ཞེས་པས་བསྟན། །རྫུ་འཕྲུལ་ཅན་མིན་མ་ཉམས་ལུས། །ལུས་
དངོས་ཐ་སྙད་ཡན་ལག་ལྔ། །ཁྱིམ་རྫོགས་རྣམ་དག་མཚན་ལྟ་མཐུན། །རུང་
བ་ཚད་ལྡན་རང་དོན་དང༌། །རང་གི་རང་འབྲེལ་ངག་སྨྲས་ཏེ། །འོག་སྟོན་ཡན་
- 158 -



འདུལ་སྡོམ་པད་དཀར་ཕྲེང་མཛེས། །
ལག་བཅོ་བརྒྱད་དོ། །གཅིག་ཙམ་མ་ཚང་ན་སྨད་ སྤྱིར། །དམིགས་བསལ་
ཆེས་ན་ སྨད་ འགྱུར་དང་། །དངོས་ འགྱུར་ གཞན་ འགྱུར་ ལྟུང་མེད་འགྱུར།།
དགེ་སློང་གི་སེལ་ཁྱིམ་པར་བརྡེག །མའི་སེལ་ཁྱིམ་མོ་ལམ་འགྲོ་དང་། །ཁྱིམ་
སེལ་རབ་བྱུང་གནས་ཁང་དུ། །ཕྱི་དྲོ་འཇུག་གསུམ་རིམ་བཞིན་ནོ།། །།
དུ་མ་མ་ཚང་ཆེས་ན་སྨད། །དུ་མ་མ་ཚང་ཞེས་པས་བསྟན། །ཉམས་ལ་
ཉམས་རེག་གཉིས་མ་ཚང་། །ཉེས་བྱས་ཉིད་དུ་ཞུ་བར་གསུངས། །མཚན་ལྟ་
མི་མཐུན་དགེ་སློང་མར། །ཕ་ཡིས་སྐྱོན་སྨྲས་མི་རུང་ཞིང་། །ཚད་མི་ལྡན་ལ་
ཆེས་ན་སྨད། །འཆང་སོགས་གོས་གྱུར་ཀུན་ལ་སྦྱོར།། ན་
མི་ལས་གྱུར་པའི་ལྟུང་ཀུན་ལ། །དུད་འགྲོ་ཡུལ་བྱས་ཆེས་ན་སྨད། །མི་
ལ་དུད་འགྲོ་ཞེས་པས་བསྟན། །རེག་འཁྲིག་བསྙེན་ལ་ཉེས་བྱས་སུ། །རྣམ་
འབྱེད་ལས་གསུངས་བསྡུས་རྐུ་གསོད། །མ་གཏོགས་མི་གྱུར་ཀུན་ལ་སྦྱར།།
རྐུ་ལ་ སྦོམ་དང་གསོད་ ལ་ལྟུང་། །དུད་འགྲོའང་འཇིག་རྟེན་ལ་གྲགས་ཏེ།།
བསྟན་བཅོས་ལས་བཤད་མི་མིན་གཏོགས།།
ཡན་ལག་དོན་ལ་གཞི་བསམ་དང་། །གཞི་མཐར་སྦྱོར་བའི་ཡན་ལག་
བཞི༑ ༑བུད་མེད་རྫུ་ འཕྲུལ་ཅན་མིན་པ། །སྤྱོད་ ཕམ་རེག་ ལྷག་རེག་ ཕམ་
གསུམ༑ ༑མིན་པའི་བུད་མེད་ལས་གྱུར་པ། །ཉེར་གཉིས་རྫོགས་པའི་ཡན་
ལག་ཅེས། །རྫུ་འཕྲུལ་ཅན་མིན་ཞེས་པས་བསྟན། །གསུམ་ནི་རྫུ་འཕྲུལ་ཅན་
ལས་རྫོགས། །འཁྲིག་བསྙེན་སྨན་འཁྲུརལེན་རྨེལ་སྟོན། །སྐུར་དོར་མ་བསྐོས་
སོགས་དགུ་དང་། །ཉལ་ཤོམ་འདུག་འགྲེང་ ལྷན་ཅིག་ཉལ། །སྐྱེས་པ་མེད་
- 159 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པར་ལམ་འགྲོ་དང་། །སོར་བཤགས་དང་པོ་གཉིས་དང་བཅས། །བུད་མེད་
ལས་གྱུར་ཉེར་གཉིས་ལ། །རྫུ་འཕྲུལ་ཅན་མིན་ཡུལ་དུ་དགོས། །རིན་ཕྲེང་
རེག་ཟས་ཉེར་བཞི་གསུངས། །དེ་ལས་འཁྲིག་ ལ་ དེ་དགོས་པར། །འདུལ་
བྱེད་ལས་ གསུངས་ གཞན་ལ་སྦྱར། །རྫུ་ འཕྲུལ་ཅན་དོན་སྟོན་བཞིན་ལ།།
མྱང་མཚམས་པས་འདོད་ཤ་མི་ཡིས། །ཐོབ་ལ་བཤད་པ་ཊིཀྐར་མཐུན།།
ཞར་བྱུང་ཡུལ་རྟེན་ལུས་མ་ཉམས། །རེག་ལྟུང་རྫོགས་པའི་ཡན་ལག་
ཅེས༑ ༑རེག་བྱ་མ་ཉམས་ཞེས་པས་བསྟན།། །
རེག་པར་མ་ཟད་མ་ཉམས་པ། །ག་ག་ཚིལ་བྱེད་ལ་དགོས་ཞེས། །ག་ག་
ཚིལ་བྱེད་ཅེས་པས་བསྟན།།
སེལ་བ་སེན་སོགས་ལ་རེག་དང་། །དེ་དག་གིས་རེག་རང་རང་གི །ན་
སྨད་བསྐྱེད་ལ་ཉམས་འདྲ་ཞེས། །སེན་མོ་སོ་དང་སོགས་ཀྱིས་བསྟན།།
གཞི་ཡི་ཡན་ལག་ཐ་སྙད་ཀྱི། །ཁྱབ་པ་རྐུ་གསོད་མ་གཏོགས་པ། །མི་
ཡིན་ངེས་གཟུང་ཀུན་ལ་སྦྱར། །ཁང་གཉིས་བསྒོ་ལྔ་བརྟད་དང་འབྱུང་། །རིམ་
གཉིས་དུས་མིན་སྐྱ་རེངས་ཁྲི། །གདལ་བཅས་མ་གཏོགས་གཞན་རྣམས་ལ།།
གསུངས་བསྡུས་བཅུ་ བཞི་ལའང་སྦྱར། །བཅོལ་ཡུལ་ཐ་སྙད་ ཁྱབ་ པ་ནི།།
བཅོལ་ཡང་རྫོགས་པ་སོ་གཉིས་ཀྱི། །སྐུ་གསོད་ལྔ་བཀོལ་ཉེར་བདུན་སྦྱར།།
སྨན་དང་ཁང་གཉིས་ཆ་གཉིས་དྲུག །བྱིན་འཕྲོག་ཐག་གཉིས་སྐྱོད་རིན་རེག།
དངངས་སྦེད་བཅུ་གཉིས་མ་གཏོགས་ལ། །གསུངས་སོ་དེ་དག་ལ་ཡང་སྦྱར།།
ངོ་བོ་ལྔ་བཞི་གསུམ་ཕྱེད་གཉིས། །མི་ཡིན་སྨྲ་ཤེས་དོན་གོ་བ། །ཤེས་རང་མ་
- 160 -



1:|: : ་
འདུལ་སྡོམ་པད་དཀར་ཕྲེང་མཛེས།
།
ནིང་སོགས་མིན་པ། །ལྔ་ལྡན་ཡུལ་དགོས་ཁྱིམ་སྤྱིས་བསྐྱེད། །ཉེར་བདུན་མ་
རྫོགས་སྤྱིས་བསྐྱེད་བཞི། །ཐ་སྙད་སྤྱིས་བསྐྱེད་བཅུ་གཉིས་ནི། །ཕམ་རྫུན་
གཞི་མེད་བག་ཙམ་དང་། །ཁྱིམ་སུན་འབྱིན་དང་ཤེས་བཞིན་དང༌། །ཟས་
ཕྱིར་ཆོས་ སྟོན་ སྡིག་ལྟ་འཛིན། །ཁང་ པའི་ བཙལ་ ཡུལ་ ཁང་ ཆེན་བདག།
བཤེས་ངོའི་བསྔོ་ཡུལ་རིམ་གཉིས་བདག །རིན་ཕྲེང་སྨན་བསྣན་རིམ་གཉིས་
དོར༑ ༑འདུལ་འཛིན་ཁང་ཆེན་བདག་ཀྱང་དོར། །བུད་མེད་སྤྱིས་བསྐྱེད་རེག་
འཁྲིག་བསྙེན། །སྨན་དང་དབེན་པ་གཉིས་དང་དྲུག །མ་རྫོགས་སྤྱིས་བསྐྱེད་
འདོན་ལྟུང་བརྗོད། །བདེན་སྨྲ་ནུབ་ལྷག་བཞི་རིན་ཕྲེང་། །མ་ལོན་བསྣན་དྲུག་
འདུལ་འཛིན་མཐུན། །ལྔ་དང་ལྡན་ན་ཁྱིམ་རབ་བྱུང་། །ཕོ་མོ་ཉེ་དུ་ཡིན་མིན་
རུང་༑ ༑དངོས་གཞིའི་ཡུལ་དུ་འདྲ་བའི་ཕྱིར། །ཐ་སྙད་སྤྱིས་བསྐྱེད་ཞེས་བྱའོ།།
གཞི་ཡུལ་ཕོ་མོ་གང་ཡང་རུང་། །ངེས་གཟུང་དགོས་པའི་ལྟུང་ཀུན་ལ། །མ་
ནིང་མཚན་གཉིས་མིན་པ་ནི། །གྲུབ་ཕྱིར་དེ་དོར་བཞི་ལྡན་དགོས། །དེ་དང་
མིག་གཉིས་གྲུབ་ཟིན་ ཕྱིར། །གཉིས་དོར་གསུམ་ ལྡན་དགོས་ པ་ནི། །དགེ་
སློང་ལས་ གྱུར་ བཞི་ བཅུ་ དྲུག །མ་ ལས་ གྱུར་ པ་ བཅུ་ བཞི་ དང༌། །བསྙེན་
རྫོགས་སྤྱིས་བསྐྱེད་སྐུར་འདེབས་གསུམ། །དགེ་ཚུལ་ལས་གྱུར་བསྙིལ་སྡེ་ལྔ།།
སྤྱིས་བསྐྱེད་ཕྱེད་དང་མ་སྨྲས་འགྲོ། །མི་དང་ཤེས་རང་གནས་པའི་ཕྱེད། །ངེས་
གཟུང་དགོས་པ་རེག་ལྷག་གོ །ཕ་རོལ་མི་ཡི་འགྲོ་བ་པ། །རྫུན་སོགས་ཐ་སྙད་
དུ་ བྱ་བའི། །ལྟུང་བའི་གཞི་ ཡི་ཡན་ལག་ཅེས། །མི་ཡི་འགྲོ་བ་ཞེས་ པས་
བསྟན།།
- 161 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མི་ཡང་ཤེས་རང་ལས་ཉམས་པ། །དངོས་གཞིའི་ཡན་ལག་མ་ཡིན་ཞེས།།
རང་བཞིན་ལས་ཉམས་ཞེས་པས་བསྟན། །
མ་ནིང་དང་ནི་མཚན་གཉིས་དག །ཤེས་རང་གནས་ལས་ཉམས་པ་དང་།།
འདྲ་བ་ཡན་ལག་མ་ཡིན་ཞེས། །མ་ནིང་མཚན་གཉིས་ཞེས་པས་བསྟན། །དེ་
དག་ལས་ནི་རྐུ་སྲོག་གཅོད། །མ་གཏོགས་གནོད་དང་འདོད་གྱུར་ཀུན། །ན་
སྨད་སེམས་ཅན་ཆགས་གྱུར་ཀུན། །དེ་དག་མཚན་དོན་ཡོད་པས་རྫོགས། །
རེག་ཡུལ་ཐ་སྙད་ཕྱེད་གཉིས་ལྡན། །སྨྲ་བའི་ཐ་སྙད་ཡུལ་འདྲ་ཞེས། །
རེག་ནི་ཐ་སྙད་ཞེས་པས་བསྟན།།
ཁྱིམ་པ་ཡུལ་དགོས་ཞུ་བ་ལས། །ཁྱིམ་སུན་འབྱིན་དང་གོས་སློང་སོགས།།
ལྔ་དང་ལྷུང་བཟེད་ རས་ཆེན་འཚོལ། །སྦྱོར་བཅུག་ཡང་ཡང་འདུག་གནས་
ཕྱེད༑ ༑བསོད་མགྲོན་ཟས་བཅས་བཅོ་ལྔར་གསུངས། །མངོན་མཚན་ཉོ་ཚོང་
ཐ་ག་གཉིས། །བརྟད་སྟོན་ཉལ་ཤོམ་གཉིས་དམག་གསུམ། །བདེ་དང་སྐྱེས་
མེད་འགྲོ་དང་རྐུ། །དུས་མིན་སྐྱ་རེངས་སོར་བཤགས་བཞི། །ཉི་ཤུར་ཁྱིམ་
དགོས་ ཞུ་ བ་ ལས། །མ་ གསུངས་ ཕལ་ ཆེར་ རྣམ་ འབྱེད་ གསུངས། །སོར་
བཤགས་དང་པོ་གནས་ཆས་ཡིན། །དེ་ལས་ཁྱིམ་པ་ཕོས་བསྐྱེད་པ། །དམག་
གསུམ་ རྐུན་ དང་ འགྲོ་ བ་ བཞི། །མོས་ བསྐྱེད་ ཆོས་ སྟོན་ སྐྱེས་ མེད་ འགྲོ།།
གཉིས་ཀས་བསྐྱེད་པ་ཉལ་ཤོམ་གཉིས། །རིན་ཕྲེང་ཕོས་བསྐྱེད་མོས་བསྐྱེད་
ལ༑ ༑ཉལ་ ཤོམ་ གཉིས་ བགྲངས་ དྲུག་ བཞིར་ བྱས། །གང་ ཡང་ རུང་ བས་
བསྐྱེད་པ་ནི། །ཁྱིམ་སུན་འབྱིན་དང་སློང་སོགས་ལྔ། །མངོན་ཉོ་ལྷུང་བཟེད་
- 162-



འདུལ་སྡོམ་པད་དཀར་ཕྲེང་མཛེས།
།
འཚོལ་འཐག་གཉིས། །བརྟད་རས་སྦྱོར་བཅུག་ཡང་ཡང་འདུག །ཕྱེད་བསོད་
ཟན་གཅོད་མགྲོན་སྔ་དྲོ། །ཕྱི་དྲོ་གྲོང་རྒྱུ་ཕོ་བྲང་འགྲོ། །སོར་བཤགས་བཞི་སྟེ་
ཉེར་བདུན་ལ། །ཕྱི་རོལ་ཉམས་དང་མ་ཆགས་དང་། །དགེ་ཚུལ་གཉིས་དང་
དགེ་སློབ་མ། །རྟག་ཅན་དྲུག་པོ་ཡུལ་བྱས་ན། །ཁྱིམ་བསྐྱེད་རྣམས་ནི་ན་སྨད་
ཅེས༑ ༑ཕྱི་རོལ་རབ་བྱུང་ཞེས་པས་བསྟན། །རྣམ་དག་ཡུལ་བྱས་ཆེས་ན་སྨད། །
དོན་ཐོབ་དམིགས་བསལ་གོས་སློང་དང་། །ལམ་འགྲོ་མ་ལས་ལྟུང་གཞན་
རྫོགས༑ ༑ཆོས་སྟོན་གྲོང་འགྲོ་གྲོང་རྒྱུ་གསུམ། །རབ་བྱུང་ཡུལ་བྱས་ལྟུང་མེད་
འགྱུར།། །
ཕས་བསྐྱེད་མཚན་མཐུན་ཡུལ་དགོས་པ། །བཞི་བཅུའི་སྟེང་དུ་སྐྱོད་སྦེད་
གདེང་༑ ༑མ་ལོན་གྲལ་རིམ་ནགས་རྟགས་དྲུག །རིན་ཕྲེང་སྦེད་དོར་ཟས་ཅུང་
བསྣན་༑ ༑མས་བསྐྱེད་འཁྲུར་འཇུག་ལེན་རྨེལ་འཇུག །མ་བསྐོས་བཅུ་ལས་
འདུག་ མ་ གཏོགས། །དགུ་ དང་ གྲོང་ དང་ ཁྱིམ་ གཞན་ བཅས། །བཅུ་ བཞི་
འདུལ་འཛིན་ཟས་ཅུང་དོར། །ཕ་མ་དགེ་ཚུལ་རྫོགས་ཙམ་དང༌། །རབ་བྱུང་
སྤྱིས་བསྐྱེད་འདིས་བསྐྱེད་ལྔ། །མུ་སྟེགས་ཀྱིས་བསྐྱེད་འདུག་གནས་གཅེར། །
སེམས་ཅན་དུད་འགྲོ་མི་སྤྱིས་བསྐྱེད། །འཁྲིག་འབྱིན་གཉིས་དང་འདེབས་
སྤྱོད་གསོད། །གསུམ་དང་རྐུ་གསོད་གཉིས་རིམ་བཞིན། །དགེ་སློང་ཕ་མ་མ་
ཉམས་པ། །རྣམ་དག་ཡུལ་དགོས་ལྟུང་ཀུན་གྱི། །ཡུལ་གྱི་བསླབ་པའི་ཡན་
ལག་ཅེས། །དགེ་སློང་དང་ཞེས་སོགས་ཀྱིས་བསྟན།།
མཚན་གྱི་ཡན་ལག་ཞུ་བ་ལས། །དགེ་སློང་གིས་བསྐྱེད་ཐམས་ཅད་ལ། །
-163 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཚན་མཐུན་དགོས་གསུངས་ལྟ་མཐུན་ནི། །རྣམ་དག་ཡུལ་དགོས་ཞེ་དྲུག་
ལས༑ ༑བསྒོ་བཞི་ གནས་ ངན་ ཁྱད་ གསོད་ཕྱིས། །འབྱུང་ དང་ ཉི་ནུབ་ཟས་
དབེན་འགྲེང་། །སྤང་བསྙིལ་མི་སྨྲ་ཟས་བཅས་དང་། །ཁྲི་བརྡལ་བསླབ་དྲལ་
ནགས་བཅུ་དགུ། །མ་གཏོགས་གཞན་གསུངས་དེ་དག་ལས། །སྤང་བསྙིལ་
དོར་བའི་བཅུ་བདུན་སྦྱར། །མཚོ་ཊིཀྐ་སྡིག་ཉན་མ་དོར་དཔྱད། །དོན་ནི་བར་
དུ་གཅོད་གཞི་ལ། །བར་གཅོད་གཞིར་འདོད་མཐུན་པ་འོ། །སྡིག་ལྟ་ སྤང་
བསྙིལ་ཉན་རྣ་བཞིར། །ལྟ་བ་མི་མཐུན་ཡན་ལག་ཏུ། །དགོས་ཤིང་རིན་ཕྲེང་
ཉན་རྣ་དོར། །སྐུ་གསུམ་ལྟ་མཐུན་གསོར་རུང་ཡན། །མི་མཐུན་རྣམ་དག་ཁོ་
ནས་བསྐྱེད། །དགེ་སློང་ཡུལ་དགོས་ལས་སྡིག་སོགས། །བཞི་དོར་ལྷག་མ་ཞེ་
གཉིས་ལ། །མཚན་ལྟ་མཐུན་པ་ཡུལ་དགོས་ཞེས། །མཚན་དང་ལྟ་བ་སོགས་
ཀྱིས་བསྟན། །ཕ་མ་ལས་གྱུར་ལྟུང་བ་རྣམས། །རྟགས་ཅན་ཁྱིམ་པ་ཡུལ་བྱས་
ན༑ ༑རིམ་བཞིན་ན་སྨད་ཆེས་ན་སྨད། །འདིར་གཏོགས་པ་ཞེས་སོགས་ཀྱིས་
བསྟན༑ ༑མདོ་འདིས་ཞུ་བར་ གཞི་ མེད་ དང་། །བག་ ཙམ་ གསུངས་བསྡུས་
གཞན་ ལ་ སྦྱར། །ལས་ འབྲེལ་ དགེ་ འདུན་ གྱིས་ བསྐྱེད་པ། །བསྒོ་ ལྔ་ ཁྱད་
གསོད་ འཕྱ་ བསྒོ་ འདུན། །སྤངས་ བསྙིལ་ མ་ ལོན་ མི་ སྨྲ་ འགྲོ། །ད་ གདོད་
བསླབ་དྲལ་བཅོ་ལྔ་འོ། །དགེ་འདུན་ཙམ་བསྐྱེད་ཁང་ཆེན་དང་། །རིམ་དང་མ་
གུས་གཉིས་ཀྱི་ཕྱོགས། །བཀའ་བློ་མི་བདེ་སྐྱོ་སྔོགས་བཤེས། །འཕྱ་བ་ ཁྲི་
སོགས་ལྔ་འདུས་ཟ། །སྔ་དྲོ་ཁྲི་བརྡལ་དང་བཅུ་དྲུག །གང་ཟག་གིས་བསྐྱེད་
རྗེས་ ཕྱོགས་ དང༌། །བཀའ་ བློ་ འཕྲོག་བསྔོས་ སྐྱོན་ ཕྲ་ མ། །སྐྱོ་ ལྟུང་ བརྗོད་
- 164-



1:|:
:
འདུལ་སྡོམ་པད་དཀར་ཕྲེང་མཛེས།
བཤེས་ཁྱད་གསོད་འཕྱ། །བསྒོ་སྐྱོད་ཕྱིས་ཟས་ཅུང་བསླབ་སྟོབས། །བརྡེག་
གཟས་ ལྟུང་ འཆབ་ ཟན་ གཅོད་ འདུན། །སྤངས་ རྗེས་ འགྱོད་ སོར་ དངངས་
གདེང་མེད། །བསླབ་སྤོང་ཉན་རྣ་མ་གུས་ཕྱོགས། །ད་གདོད་གྲལ་རིམ་སུམ་
ཅུ་གཅིག །སེམས་ཅན་མིན་ལས་གྱུར་པ་གསུམ།།
རུང་ཚད་ལྡན་གོས་ཀྱིས་བསྐྱེད་པ། །འཆང་ནས་རྨེལ་བར་བཅུ་བདུན་
དང་༑ ༑འཐག་ནས་བསྔོས་བར་བདུན་བཤེས་ཁྲི། །གོས་གཉིས་ཁ་དོག་སྦེད་
དང་གདེང་། །བརྡལ་སོགས་ལྔ་བཅས་སུམ་ཅུ་དྲུག །རིན་ཕྲེང་དེ་ལས་རང་
ཚད་ ཀྱིས། །བསྐྱེད་ པ་ འབྲལ་ འཁྲུར་ སློང་ སོགས་ ལྔ། །སྲིན་བལ་ སོགས་
བདུན་དགོན་རས་ཁྲི། །གོས་བྱེད་སྦེད་གདེང་བརྡལ་སོགས་ལྔ། །དེ་ལྟར་ཉེར་
ལྔའོ་འཕྲོག་སྲེད་གཉིས། །ཡོ་བྱད་ཙམ་ཀྱིས་བསྐྱེད་པར་གསུངས། །འདུལ་
འཛིན་ དེ་ ལས་སློང་ སོགས་ ལྔ། །རྨེལ་ དོར་ རང་ ཚད་བཅུ་ དགུ་ གསུངས།།
དམིགས་བསལ་ ཁྲི་ བརྡལ་ ཁྲི་ ཁྲི་ ལུ། །ལས་ རྫོགས་ བསྐུར་ བརྟད་བསྔོས་
བཤེས་བཞི། །ལྷུང་བཟེད་གྱིས་ཀྱང་བསྐྱེད་པར་གསུངས། །འདུལ་འཛིན་སྤྱི་
ཚད་ཀྱིས་བསྐྱེད་པ། །འཆང་འཇོག་ལེན་སློང་སློང་རིགས་སྤགས། །སོ་སོར་
བསྐུར་རྨེལ་འཐག་གཉིས་འཕྲོག །བརྟད་བསྔོས་བཤེས་གོས་བྱིན་ཁ་དོག།
བཅུ་བདུན་གསུངས་སོ་སྤྱི་ཚད་ནི། །ཆུ་ཞེང་གཉིས་ཀར་ཁྲུ་གང་ལོངས། །རང་
ཚད་ལྡན་དགོས་འབྲལ་གཉིས་མཐོ། །རས་ཆེན་གོས་བྱེད་སྣོད་གསུམ་བརྒྱད།།
དམིགས་བསལ་སྲ་བརྐྱང་ཚད་ལྷག་རྫོགས། །ཚད་ལྷག་དགོས་པ་ཁྲི་གདིང་
རས༑ །གཡན་བཞི་གཞན་རྣམས་ཅི་རིགས་སོ། །ཕལ་ཆེར་གཡོགས་བསྐོར་
- 165 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རུང་བཞི་ཤོང་། །ཚད་ལོངས་གནས་གྱུར་ཀུན་གྱི་གཞི། །ཁང་ནང་ཆུ་ཞེང་བདེ་
གཤེགས་ཀྱི། །མཐོ་བཅུ་གཉིས་དང་བདུན་ལོངས་དགོས། །ནོར་གྱུར་ཀུན་
གཞི་ གཞན་ རུང་ དགོས། །ཟས་ སྐོམ་ ལས་ གྱུར་ ཉེར་ གསུམ་ ནི། །གསོག་
འཇོག་འཕྱ་ཟས་སྦྱོར་བཅུག་དང༌། །ཟས་ཀྱི་བཅུ་ ཚན་ཟན་གཅོད་གཅེར།།
མགྲོན་ཆང་ཟས་བཅས་སོར་བཤགས་བཞི། །རིན་ཕྲེང་འདུལ་འཛིན་འཕྱ་
ཟས་བསལ། །སྣོད་ སྤྱད་ལྷུང་ བཟེད་ གཉིས་ ཁབ་ རིལ། །རིན་ ཕྲེང་ དེ་ སྟེང་
འཕྲོག་ ཁྲི་ གདིང་། །སྦེད་ འབྱུང་ ཁྲི་ རྐང་ བསྣན་ དགུར་ གསུངས། །གནས་
བསྐྱེད་ཁང་གཉིས་གདིང་ཕྱིས་འབྱུང་། །རིམ་སྐྱོད་འདུག་ནུབ་སྤངས་བསྙིལ་
ཕྱོགས་༑ ༑ལྷན་ཅིག་གྲོང་གྲོང་རྒྱུ་ཕོ་བྲང་། །སོར་བཤགས་དང་པོ་བཅས་བཅུ་
དྲུག ༑ཉལ་ཤོམ་ གཉིས་ ཀྱང་ གཞི་ སྟོད་ བསལ། །སྤྱོད་ བཞི་ མི་ཤོང་ ཁང་
གཉིས་དང་༑ ༑རིམ་ལྷག་ལྟུང་མེད་གཞན་རྣམས་ཉེས། །ས་རྐོ་མེ་རེག་ཁྲུས་
རྩེ་འབྱུང་། །ལྟུང་བ་གོས་ཟས་ནོར་གནས་སྣོད། །ས་བོན་ལས་བསྐྱེད་བདུན་
འབྱུང་འགྱུར། །གསེར་དངུལ་མངོན་ཉོ་ལོངས་ནོར་བསྐྱེད། །རབ་བྱུང་སྡེ་ལྔའི་
གོས་ཟས་སྣོད། །དག་ལ་རྒྱུ་དབྱིབས་མདོག་རུང་བ། །རང་སྤྱི་ཚད་ལྡན་ཚད་
ལྷག་ནི། །རྫས་བསྐྱེད་ལྟུང་བའི་ཡན་ལག་ཅེས། །རབ་བྱུང་རྫས་དག་ཅེས་
པས་བསྟན།། །
རང་ གི་དོན་ཉིད་ཅེས་པའི་མདོས། །རང་དོན་ དགོས་ པ་རྫུན་འཁྲིག་
བསྙེན་༑ ༑ཟླ་འཁྲུར་རིན་ཐང་སོ་སོར་བསྐུར། །དྲུག་མཐོ་ལམ་རྨེལ་མངོན་ཉོ་
ཚོང་༑ ༑ལྷུང་འཚོལ་བདེན་སྨྲ་བསོད་ཆུར་རྩེ། །ཁབ་གདིང་གཡན་རས་བདེ་
-166 -



འདུལ་སྡོམ་པད་དཀར་ཕྲེང་མཛེས། །
གཤེགས་གྲོང་། །ཁྱིམ་གཞན་ཉེར་ལྔར་དངོས་ གསུངས་བསྡུས། །ལེན་སློང་
སློང་རིགས་སྲིན་བལ་དང་། །འབའ་ཞིག་ཆ་གཉིས་ འཐག་གཉིས་བརྟད།།
རས་བསྔོས་ གསོག་ ཁྲི་ གདིང་ འཆང་གཉིས། །རྐུ་གསེར་འཕྱ་སྦྱོར་ཉི་ཤུར་
སྦྱར༑ ༑རྐུ་སྦྱོར་བར་དྲུག་ ཕྱེ་བརྟད་བདུན། །ཐུན་མོང་དོན་ལས་བསྐྱེད་ ཕྱེ་
བཅས༑ ༑དངོས་ གསུངས་ ཉེར་ དྲུག་ ཞེ་ དྲུག་ འགྱུར། །གཞན་དོན་ ཁོ་ ནར་
འཆང་གཉིས་དང་། །ཟླ་ རས་བརྟད་ལྔར་ལྟུང་བ་མེད། །གཞན་རྣམས་རང་
རང་ན་སྨད་འགྱུར། །རིན་ཕྲེང་རྐུ་བརྟད་ཁྲི་གདིང་དང་། །ཆུར་རྩེ་ལྔ་དོར་ཡང་
ཡང་དང་། །འདུག་མེ་ཤིང་བལ་མགྲོན་སོར་བཤགས། །ཐ་མ་གཉིས་བསྣན་
ཞེ་བརྒྱད་གསུངས། །འདུལ་འཛིན་རྐུ་མཐོ་བརྟད་བདེན་སྨྲ། །ཁྲི་གདིང་དྲུག་
དོར་བསྣན་པ་ནི། །མེ་ཤིང་མ་གཏོགས་རིན་ཕྲེང་བཞིན། །རང་ཉིད་ཁོ་ནས་
དོན་ཉིད་དམ། །རང་དོན་གཙོ་ཆེའི་ཀུན་སློང་ནི། །ལྟུང་འདི་དག་གི་ཡན་ལག་
ཅེས༑ ༑རང་དོན་གཙོ་ཆེར་ཞེས་པས་བསྟན། །མཐར་ཐུག་དོན་གོ་ཕམ་རྫུན་
འཁྲིག །བསྙེན་བཀུར་ གཞི་མེད་བག་ཙམ་དང་། །འདོན་དོར་ཤེས་བཞིན་
སོགས་ དགུ་དང༌། །འཕྱ་བསྒོ་མ་བསྐོས་ ཉི་ནུབ་ཟས། །སྤངས་ སྟོབས་ ཟན་
གཅོད་ འདུན་ འགྱོད་དངངས། །ལྷག་བསྐུར་བསླབ་ སྤོང་ཉན་ མ་གུས། །ད་
གདོད་ ཉེར་ དགུ་ རིན་ ཕྲེང་ འདོན། །ཕྱིས་ སྤངས་ བསྙིལ་ བསྣན་ སོ་ གསུམ་
གསུངས༑ ༑འདུལ་འཛིན་མ་གུས་དོར་ཉལ་ཤོམ། །ཁྱིམ་འགྲེང་བསྣན་པས་
སུམ་ཅུ་གསུམ།། །
སྦྱོར་ངག་རྣམ་པར་རིག་བྱེད་ཀྱིས། །སྨྲས་པ་རྣམས་ཀྱི་དངོས་གཞི་ལ།།
- 167 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཕ་རོལ་དོན་གོ་ཡན་ལག་ཅེས། །རྣམ་པར་རིག་བྱེད་སོགས་ཀྱིས་བསྟན། །
སྦྱོར་ཡུལ་སྨྲ་པོའི་དོན་གོ་ཡིན། །སྨྲ་མི་ཤེས་པའི་མིན་ནོ་ཞེས། །སྨྲ་བ་པོ་
ཉིད་ཅེས་པས་བསྟན། །སྨྲ་མི་ཤེས་པའི་དོན་གོ་ཡང་། །གསོད་བཞི་རྐུ་བའི་
ཡན་ལག་ཅེས། །གསོད་དང་རང་དོན་ཞེས་པས་བསྟན།། ་་་་་
ཞར་བྱུང་སྔ་མར་མ་ཟད་ཀྱི། །སྨྲ་མི་ཤེས་པའི་དོན་གོ་ཡང་། །སྡོམ་པ་སྐྱེ་
བའི་ཡན་ལག་ཅེས། །ཡང་དག་ལེན་བྱེད་ཅེས་པས་བསྟན།། སྐ ་བ།
སྨྲ་ཤེས་དོན་གོ་ལྟུང་མཐོལ་ཡུལ། །སྨྲ་མི་ཤེས་ཤིང་དོན་མི་གོར། །ལྟུང་
མ་བརྗོད་ཀྱང་ཉེས་མེད་ཅེས། །དེ་ནི་སྣོད་ཡིན་ཞེས་པས་བསྟན།། ན་
སྦྱོར་ངག་རིག་བྱེད་དགོས་པ་ནི། །བསྒོ་སོགས་ཉེར་དྲུག་དངངས་ཉན་
དོར༑ ༑ལྷག་མ་དོན་གོ་ཉེར་བདུན་དང་། །གསོད་བཞི་རྐུ་མ་གཏོགས་བཅོལ་
རྫོགས༑ ༑ཉེར་ བདུན་ དང་ བཅས་ བརྒྱད་ཅུ་ ལ། །རང་ ངག་ བདག་ འབྲེལ་
གསལ་མ་ནོར། །མངོན་སྨྲ་ལྔ་འམ་དྲུག་ལྡན་སྦྱར། །བསྒོ་བ་ལ་སོགས་ཉེར་
དྲུག་ནི། །བསྒོ་བཞི་འཁྲུར་སོགས་དྲུག་རྨེལ་མངོན། །ཉོ་ཚོང་ལྷུང་འཚོལ་རས་
བསྔོས་འདོན། །གོས་སྟེར་འདུག་ཕྱེད་གསོད་གཅེར་སྡིག །མ་ལོན་ཁྱིམ་དང་
བསླབ་བྲལ་ལོ། །སྦྱོར་བ་རང་བྱས་དགོས་པ་ལ། །རང་ལུས་ཁོ་ནའི་བྱེད་ཅན་
ནི༑ ༑སྤྱོད་འབྱིན་རེག་འབྲལ་མཐོ་བལ་དགོན། །ཁྲི་གདིང་འབྱུང་གོས་བྱེད་
དོན་མཐུན། །གྲུབ་དབེན་གཉིས་སྦྱོར་ཡང་ཡང་འདུག །སྤངས་འདུས་དུས་
མིན་གསོག་འཇོག་མིད་། །ཉལ་ཤོམ་གཉིས་དམག་བརྡེག་གཟས་ནུབ། །མ་
བསྒྱུར་ཁྲུས་སོར་ལྷན་ཅིག་གདེང་། །བུད་མེད་ཀུན་མགྲོན་ཉན་རྣ་ཆང་། །མི་
- 168 -



CT
འདུལ་སྡོམ་པད་དཀར་ཕྲེང་མཛེས།
སྨྲ་གྲོང་འགྲོ་གྲོང་རྒྱུ་དང་། །ཕོ་བྲང་གྲལ་རིམ་འདུལ་འཛིན་གསུངས། །རིན་
ཕྲེང་གདིང་ གྲལ་དོར་འཆང་འཇོག །བཞི་གཅེར་དམག་ལྟུང་འཆབ་བདུན་
བསྣན༑ ༑རང་ངག་ཁོ་ནའི་བྱེད་ཅན་ནི། །དོན་གོ་ཉེར་དགུ་ལས་དངངས་ཉན། །
མ་གུས་དོར་ལྷག་ཉེར་དྲུག་སྟེང་། །བསྒོ་བཞི་འཁྲུ་ནས་སོ་སོའི་བར། །དྲུག་
རྨེལ་མངོན་ཉོ་ལྷུང་བཟེད་འཚོལ། །རས་ཆེན་འཚོལ་དང་སྡིག་ལྟ་འདོན། །མ་
ལོན་ཞེ་བཞི་ རིན་ཕྲེང་གསུངས། །འདུལ་འཛིན་མངོན་ཉོ་དོར་ཞེ་གཉིས།།
ལུས་ངག་གང་རུང་བྱེད་ཅན་ནི། །བསྐུར་བརྟད་བསྔོས་ཕྱིས་གོས་སྟེར་དང་།།
བཤམས་དཀྲུགས་སྤངས་བསྙིལ་མ་གུས་པའོ། །འདུལ་འཛིན་བསྔོས་གོས་མ་
གུས་ དོར། །དམག་ བསྣན་ དམག་ བལྟར་ བསྐྱེད་ ཚུལ་ དཔྱད། །ལུས་ ངག་
གཉིས་དགོས་རིན་ཕྲེང་ལས། །ཕྱེད་བསོད་ཟས་ལེན་གསུམ་འདུལ་འཛིན།།
སོར་བཤགས་ཐ་མ་གཉིས་བསྣན་ལྔ། །གོང་སྨོས་ལྟུང་བ་བརྒྱད་ཅུ་ལ། །ལྔ་
ལྡན་ངག་ནི་ཡན་ལག་ཅེས། །རང་གི་ངག་གི་ཞེས་པས་བསྟན།།
1: བཅོལ་ཡང་རྫོགས་པ་སོ་གཉིས་ལས། །རྐུ་གསོད་ལྐོག་ཏུ་བསྐོས་པས་
རྫོགས༑ ༑ལྷག་མ་ཉེར་བདུན་མངོན་སུམ་དུ། །བསྐོས་པའི་བྱེད་བཅུག་ཡན་
ལག་ཅེས། །རང་གིས་བསྐོས་པ་སོགས་ ཀྱིས་བསྟན། །ཉེར་བདུན་ལས་ནི་
རིན་རེག་གཉིས། །ས་བོན་སྐྱེ་འཇིག་མེ་ཆུ་རྐོ། །རྐོ་བྱེད་དེ་ཡི་མངོན་སུམ་དུ།།
བྱས་དགོས་ལྷག་མ་ལྐོག་བྱས་རྫོགས། །བཅོལ་རྫོགས་སོ་གཉིས་རྐུ་གསོད་
བཞི༑ ༑སྨྱན་དང་ཁང་གཉིས་ སྲིན་བལ་ནག །ཆ་གཉིས་དྲུག་གསེར་ཐ་ག་
གཉིས༑ ༑འཕྲོག་སྐྱོད་ས་བོན་རིམ་མེ་རེག །རིན་ཆེན་རེག་དང་རྩེ་དངངས་
- 169-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྦེད༑ ༑ས་ རྐོ་ ཁབ་ རལ་ ལ་ སོགས་བདུན། །རྐུ་ གསོད་དོན་ གོ་ ཙམ་ གྱིས་
བསྐྱེད༑ ༑གཞན་ལ་ཐ་སྙད་ལྔ་ལྡན་དགོས། །རིན་ཕྲེང་རྐུ་གསོད་སྨན་དོར་
བའི༑ ༑ལྷག་མར་མངོན་སུམ་བྱེད་བཅུག་དགོས། །ཁྲི་གདིང་གི་གདིང་སོར་
བཤགས་ལས། །ཐ་གསུམ་ཟས་ལེན་བཅོལ་འགྲུབ་གསུངས།། ་་།
བླང་བར་བྱ་བ་འཇུག་པའི་ཚུལ་ཁྲིམས་བཤད་པ། །
བླང་བྱ་འཇུག་པའི་བསླབ་བྱར་སྤྱིར། །དབྱེ་བ་བཅུ་བདུན་བར་སྡོམ་
བཞིན༑ ༑དམ་པར་བཅོ་བརྒྱད་གསུངས་པ་ནི། །རྣམ་འབྱེད་གཞི་འམ་ཕྱིར་
བཅོས་ལ། །ལྟུང་རྩོད་གཉིས་ཕྱེ་རིན་ཕྲེང་གསུངས། །མཆོ་ཊིཀ་དང་པོར་རབ་
བྱུང་དང་། །བསྙེན་རྫོགས་གཉིས་ ཕྱེ་འགྲེལ་ཆུང་བཞིན། །ཀོ་ཤོམ་ལས་བྱེ་
དམར་སེར་ཅན། །ཕྱིར་བཅོས་གང་ཟག་དུས་དུས་མིན། །སྤོ་གཞི་ས་གཞན་
སྤྱོད་གཞི་དང་། །གསོ་སྦྱོང་བཞག་པ་ཡོངས་སྦྱོང་གཞིའོ། །དེ་དག་རིམ་བཞིན་
བྱུང་ཡུལ་དང་། །བཅོས་བཅུག་ཡུལ་དང་ལྟུང་འཆབ་པོ། །ཕྱོགས་གཅིག་མིང་
གིས་བཏགས་ནས་བསྟན། །བསྡུ་ན་མ་ཐོབ་ཐོབ་མི་ཉམས། །སྲུང་བྱེད་བདེར་
གནས་རྐྱེན་གཞི་ལྔའོ། །རིམ་བཞིན་དང་པོ་གསོ་སོགས་གསུམ། །སྲ་གོས་ཀོ་
སྨན་གནས་མལ་གཞི། །ཉམས་ན་འཆོས་བྱེད་ཕྱིར་བཅོས་གཞི། །བདུན་དང་
ལས་ གཞི་ གསུམ་ ཀས་བསྡུས། །རབ་བྱུང་གསོ་ སྦྱོང་ ལུང་གི་རིམ། །དབྱར་
དགག་སྲ་བརྐྱང་ཉམས་ལེན་རིམ། །གོས་ཀོ་རིགས་མཐུན་རྟོགས་སླའི་རིམ།།
- 170 -



འདུལ་སྡོམ་པད་དཀར་ཕྲེང་མཛེས།
གོས་སྨན་གཙོ་ཕལ་ཀོ་སྨན་གཉིས། །ལས་གཞི་སོགས་ལྔ་ལུང་རིམ་བཞིན། །
ལས་བྱེ་འཁོར་ལོ་བྱེ་གཞི་གཉིས། །རྩོད་གཞི་གོང་དྲངས་རྩོད་གཞི་གསུམ། །
རིགས་མཐུན་ལྷན་བསྟན་རྟོགས་སླའི་རིམ། །ཀུན་ལ་དགོས་དང་ཀུན་རྟེན་
ཕྱིར༑ ༑ལས་གཞི་དབུས་དང་གནས་མལ་མཐར། །བཅུ་བདུན་དོན་རྟོགས་
རྟེན་ཕྱིར་གཞི། །གསོ་སྦྱོང་དབྱེ་བ་ཞི་མཐུན་དང་། །བཀྲ་ཤིས་དང་ནི་གནོད་
བཟློག་དང་། །བཅོ་ལྔ་བཅུ་བཞི་དང་བཅས་དྲུག །བསྡུས་ན་ཞི་མཐུན་གཉིས་
སུ་འདུས། །དང་པོ་ཐ་ལྔ་ རིམ་པ་བཞིན། །ཞི་གནས་ཏིང་འཛིན་དགེ་སློང་
གིས༑ ༑ལས་ཆོག་ དགེ་ ཚུལ་ སྔགས་ ཚིག་ དང་། །སྔོན་ ཆོག་ ཚིགས་ བཅད་
འདོན་པའང་ཡོད། །བསླབ་པ་གསོ་ཞིང་སྦྱོང་བས་དེའོ། །
གཞི་བཅུ་བདུན་བཤད་པ།
ད་
ཞི་གསོ་དངོས་དགོས་བྱིང་རྒོད་སྤོང་། །བརྒྱུད་དགོས་ཉོན་མོངས་ཀུན་
སྤོང་ཕྱིར། །གནས་མིན་སྤོང་ཞིང་སློང་ཁང་གཞིར། །ཚུལ་ཐོས་གདམས་ལྡན་
འདོད་ཆུང་དང་། །ཆོག་ཤེས་ལུས་སེམས་དབེན་པ་དེས། །མོས་པ་ཡིད་བྱེད་
མི་སྡུག་པ། །དེ་ཉིད་ནད་སྐྲན་མཚོན་དུག་དང་། །མི་རྟག་སྡུག་བསྔལ་སྟོང་
བདག་མེད། །དཔྱད་འཇོག་ཞི་ལྷག་ཟུང་འབྲེལ་བསྒོམ། །མི་ནུས་ལངས་ཏེ་
རྒྱུན་གསུམ་བཀླག །བྱིང་བ་སྤོང་ཕྱིར་གདོས་བུ་འམ། །རིལ་ཆུང་ཆུས་བཀང་
རྣ་བར་གདགས། །བདེར་གནས་བསམ་གཏན་འཕེལ་བའི་ཕྱིར། །ཆོས་བཅུ་
- 171-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཞི་ལྡན་དགེ་འདུན་ གྱིས། །གསོལ་ གཉིས་ ལས་ ཀྱིས་ ཞལ་ ཏ་ བསྐོ།།
དམིགས་བསལ་ དགེ་ ཚུལ་ ཆོ་ ག་ནི། །རྗེས་ བསྒྲགས་ཚུལ་གྱིས་ བསྐོ་རུང་
གསུངས། །དེས་ཀྱང་བྱ་བ་གཞུང་བཞིན་བསྒྲུབ།།
དགེ་འདུན་བསྡུ་ཕྱིར་གཎྜི་བརྡུང་། །དེ་ཡི་རྒྱུ་ནི་དེའི་མདོ་ལས། །ཙན་
དན་བིལ་བ་པ་ལ་ཤ། །ཨ་ཤད་ཐ་དང་ཙནྡན་དམར། །རྒྱ་སྟར་ཏ་ལ་ཀེང་ཤུ་ཀ།
ཤིང་ཤ་པ་དང་ཏ་མ་ལ། །ཨ་མྲ་སྟར་བུ་སྐྱུ་རུ་ར། །ཏིན་ཏི་ས་ར་ཨ་ཤོ་ཀ།
འདི་དག་མེད་ན་འོ་སེས་བྱ། །ཆུང་ཚད་སྲིད་དུ་སོར་གྱ་བཞི། །ཆེ་ཚད་བརྒྱ་
བརྒྱད་ དེ་བར་འབྲིང་། །ཞེང་ དུ་ སོར་ དྲུག་ ངོས་ སོར་ གཉིས། །ཟུར་ གཉིས་
བཅུམ་ཞིང་བཞོགས་པ་ལ། །སོར་མོ་བརྒྱད་རེ་བརྒྱད་རེ་དང་། །རྩེ་གཉིས་
སྦལ་ པའི་མགོ་བཞིན་བྱ། །གཎ་ གཡོག་སྔར་གྱི་ཤིང་ཉིད་ལས། །དབྱིབས་
ཟླུམ་རྩེ་གཉིས་ནེའུ་ལེའི་མགོ །སྲིད་སོར་བཅུ་གཉིས་འཆང་བཟུང་མཉམ། །
གནོད་པ་ཞི་ཕྱིར་རབ་གནས་ནི། །བཀྲ་ཤིས་ཚིག་དང་སེར་སྔགས་བྲི། །སྤོང་
བའི་ གཎ་ ཆུང་ སོར་ བཅུ་ གཉིས། །ཡང་ན་ཉེར་བཞི་ འཁར་ གསིལ་དོད།།
བརྡུང་ཚེ་དང་པོ་ཤང་ཚ་གསུམ། །བཅོ་བརྒྱད་འཕེལ་ཞིང་བཅུ་བདུན་ཕྲི། །དེ་
ལྟར་སོ་ལྔ་ལ་རྒྱུད་གཅིག །དགེ་འདུན་བསྡུ་ཕྱིར་རྒྱུད་ཏོག་གསུམ། །ལས་
ཕྱིར་རྒྱུད་ གཅིག་ ཏོག་གསུམ་དང་། །འགའ་ ལས་རྒྱུད་གསུམ་ ཏོག་ གཉིས་
ཤེའོ༑ ༑རོ་ཕྱིར་ཏོག་མེད་རྒྱུད་ཉི་ཚེ། །འགའ་ལས་རྒྱུད་ཏོག་གཅིག་ཅེ་འོ། །
སྤོང་བ་བསྡུ་ཕྱིར་འཁར་གསིལ་གྱིས། །གཎྜིའི་བྱ་བ་བྱེད་ཀྱང་རུང་། །འགའ་
ལས་གཎ་ཆུང་བརྡུང་ཞེ་འོ། །གདུགས་ཚོད་བབས་དང་ཟས་ཀྱི་ཕྱིར། །གཎ་
-172 -



འདུལ་སྡོམ་པད་དཀར་ཕྲེང་མཛེས།
།
ཆེ་ཆུང་བརྡུང་གནོད་ཞིའི་ཆེད། །ཇི་ཙམ་ཆོག་པར་བརྡུང་བར་བྱ། །
གནས་ལ་བློ་མཐུན་བྱ་དགོས་ནི། །ཐུགས་མཐུན་ཀླག་ཅོར་སྤོང་ཉེས་
ཁེགས། །གྲུབ་བྱས་ཟིན་གསུམ་ཉེ་འཁོར་ལྡན། །དགེ་འདུན་གྱིས་བཞེད་སྔར་
བྱས་དང་། །མ་འབྲེལ་དགེ་འདུན་བཞི་ལྡན་གྱིས། །གསོལ་གཉིས་ལས་ཀྱི་བློ་
མཐུན་བྱ། །སྐྱབས་ཞེན་མེད་ཕྱིར་དབྱེ་ཐང་ཀར། །བློ་མཐུན་མི་དགོས་འཇིག་
རྒྱུ་ནི། །གནས་དེར་དགེ་སློང་མེད་སྐྱ་ཤར། །རྟེན་དང་གནས་ཞིང་མིན་གྱུར་
པའོ།།
མཚམས་ བཅད་ དགོས་ པ་ སྤྱིར་ ལས་ ལ། །ཀུན་ འདུས་ བྱེ་ བྲག་ གསོ་
དགག་ལ། །ཀུན་འདུས་དག་འགྱུར་འབྲལ་སྤང་དང་། །དབྱར་ རལ་སྤོང་སླ་
གནས་ གཞན་ དུ། །གནས་ པར་ སྲ་ བརྐྱང་ ཕན་ ཡོན་ འཐོབ། །དབུས་ནས་
དཔག་ཚད་ཕྱེད་གསུམ་ཚུན། །མཚན་མ་བརྟན་ལྡན་ཆུ་སོགས་ཀྱིས། །བར་དུ་
མ་ཆོད་སྔར་བཅད་དང༌། །མ་འབྲེལ་གཞན་གྱིས་མཚམས་བཅད་ཆེད། །
མཚན་བཙུགས་མིན་པར་བཞི་ལྡན་གྱིས། །གསོལ་གཉིས་ལས་ཀྱིས་མཚམས་
བཅད་ བྱ། །འཇིག་ རྒྱུ་ དགེ་ མེད་ སྐྱ་རེངས་ཤར། །མཚན་ ཞིག་ ཆུ་ སོགས་
མཚམས་ གཞན་ བྱུང་། །རྟེན་ ཞིང་ མིན་ གྱུར་ ཆོ་ གས་ གཞིག །གནང་ སྦྱིན་
མཚམས་དེར་འབྲལ་ཉེས་ཁེགས། །སྔར་གནང་མ་འབྲེལ་ལས་མཚམས་ནང་།།
དགེ་འདུན་ལས་འཇིག་རྒྱུ་སྔར་བཞིན། །འདི་ནི་གནང་ཡིན་སྒྲུབ་པ་མིན། །
ལས་མཚམས་བཅད་ན་མཚམས་ ཁོངས་དེ། །ལས་ལ་བལྟོས་ནས་མཚམས་
གཅིག་ གྱུར། །དེ་ བལྟོས་ ཅིག་ མཚམས་ གྲོལ་ ཞེས་ གསུངས། །འབྲལ་ ལ་
- 173 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བལྟོས་ནས་མཚམས་གཅིག་མིན། །དེའི་ཕྱིར་མི་འབྲལ་གནང་བྱིན་དགོས། །
གནང་བྱིན་ཟིན་ཀྱང་མཚམས་ཆེའི་ཁོངས། །དཀྱིལ་འཁོར་གོས་བཞག་དབྱེ་
ཐང་ཀར། །ཉལ་འབྲལ་ ལས་མཚམས་ཐ་དད་ཕྱིར། །རང་བཞིན་མཚམས་
ཁོངས་ དཀྱིལ་ འཁོར་ བར། །གོས་ བཞག་ གནས་ གཞན་ ཉལ་ མི་ འབྲལ།།
ལས་ ལ་ བལྟོས་ཏེ་ མཚམས་ གཞན་ ཀྱང་། །འབྲལ་བལྟོས་མཚམས་ གཞན་
མིན་པའི་ཕྱིར། །དཀྱིལ་འཁོར་བཅད་དགོས་དགེ་འདུན་རྣམས། །འདུ་ཁྱབ་
ཆེ་དང་དགེ་ཉམས་སྤོང་
། །གདིང་བ་བཞི་བཅུ་བསྒྲུབ་བྱ་ཤོང་། །རང་བཞིན་
མཚམས་སམ་མཚམས་ཆེའི་ནང་། །མཚན་མ་ནས་བཟུང་འཇིག་རྒྱུ་འདྲ།།
མཚམས་ཆེར་སྲུང་བྱེད་ཡོད་འདི་ལ། །མེད་ཀྱང་དཀྱིལ་འཁོར་མི་འཇིག་ཁྱད།།
དཀྱིལ་འཁོར་ལས་ཆེ་མཚམས་ཆེ་ལས། །ཆུང་བ་མཚམས་བཅད་མཚམས་
ཆུང་ ཉིད། །དཀྱིལ་ འཁོར་ མཚམས་ བཅད་ གཉིས་ ཀ་ ཡིན། །རིན་ ཕྲེང་ དེ་
གཉིས་ དོན་ གཅིག་ ཅིང་། །དཀྱིལ་ འཁོར་ ཆེ་ ཚད་ རྒྱང་ གྲགས་ དང་། །ལས་
ཊིཀ་དཔག་ཚད་གཉིས་སུ་གསུངས། །མཚམས་ཆེར་ དཀྱིལ་འཁོར་བཅད་
འདོད་ན། །མཚམས་ཆེར་བཀྲལ་ནས་ཚིག་གཅིག་གིས། །ཆེ་ཆུང་མཚམས་
གཉིས་བཅད་དགྲོལ་རུང་། །མ་བཅད་ལྕགས་རིའི་ ཕྱིའི་རྩིག་མཚམས། །མ་
བསྐོར་ཝ་ཁའི་ཆུ་འབབ་ཚུན། །དགོན་པར་རྒྱང་གྲགས་ཚུན་ཆད་མཚམས།།
འདུན་པས་མཐུན་འགྲུབ་ཡོངས་དག་གིས། །གསོ་དགག་བདག་ ཉིད་དག་
པར་འགྱུར། །ཡོངས་དག་རྐྱང་པས་མཐུན་འགྲུབ་མིན། །ཁ་སྐོང་མི་འོས་འོས་
པ་ཡིས། །ཡོངས་དག་རྐྱང་ཕུལ་དོན་ཡོད་མེད། །ལེན་ཡུལ་མཚམས་གནས་
= 174-



འདུལ་སྡོམ་པད་དཀར་ཕྲེང་མཛེས། །
ཁ་སྐོང་འོས། །ལུས་སམ་འདུན་པས་མ་འདུས་ཤིང་། །སྨྱོས་གནང་མི་ཐོབ་
ཤེས་སམ་འཕྲིགས། །མི་མཐུན་ལས་བྱེད་མིན་དངོས་སུ། །གྲངས་ཀྱི་ཁ་སྐོང་
བྱེད་མིན་ཞིང་། །མི་འདུའི་རྐྱེན་ལྡན་ཆོས་བརྒྱད་ལྡན། །ཡོངས་དག་ཁ་སྐོང་
ཚབ་གསོར་རུང་། །མ་འདུས་ཚབ་ཏུ་མ་ཕུལ་སྦྱར། །ལེན་པོ་དགེ་སློང་བདུན་
ལྡན་སྟེང་། །འགྲོ་བ་བཞི་བྲལ་བླངས་མ་བླངས། །ཁྱད་ཤེས་ཆོས་བཅུ་གཉིས་
ལྡན་དེས། །མཚམས་བཅད་མ་གཏོགས་ལས་ཀུན་ལ། །འདུན་བླངས་གསོ་
དགག་འདུན་ཡོངས་བླངས། །ཆོ་ག་ཉི་ཤུ་རྩ་ལྔ་སྟེ། །འདུན་རྐྱང་འབུལ་དང་
གསོ་དགག་ལ། །ཡོངས་རྐྱང་འབུལ་དང་གཉིས་འབུལ་ལྔར། །གནས་བརྟན་
ལེན་དུ་བཏང་བ་ལྔ། །འབུལ་ལམ་དྲི་ལྔ་འབུལ་བ་ལྔ། །བླངས་སམ་དྲི་ལྔ་
བརྗོད་པ་ལྔའོ། །གཅིག་གིས་དུ་མའི་འདུན་ཡོངས་གཉིས། །ལེན་རུང་བླངས་
ནས་མ་བརྗོད་བར། །རྒྱུག་མཆོངས་མགྱོགས་འགྲོ་མཚམས་ཕྱིར་འགྲོ། །
གཉིད་ཉལ་སྙོམས་འཇུག་སོགས་མི་རུང་། །འཇིག་རྒྱུ་ཞག་ལོན་གཞན་སོང་
དང་༑ ༑མཚན་ གྱུར་ ཤི་ བབས་ མཁར་ འགྲོ་ དང༌། །ལྐོག་ མ་ ཆུར་ནུབ་ ལ་
སོགས་བདུན། །དབྱར་ཁང་ན་གནས་དགེ་མ་དང་། །བསླབ་བྱིན་ལས་བླང་
རུང་དམིགས་བསལ། །དེ་ལ་འབུལ་དང་བརྗོད་མི་རུང་། །བདེན་པ་མཐོང་ན་
རུང་བར་གསུངས།།
གསོ་དགོས་ཁྲིམས་ཆོས་དག་ཉེས་ཁེགས། །གནས་གསུམ་བློ་མཐུན་ཉེ་
འཁོར་ལྡན། །མཚམས་ནང་གཙང་འཇིགས་ཅན་མིན་པར། །དགེ་འདུན་བཞི་
ལྡན་ནམ་འཕྲུལ་ཅན། །གྱིས་ཀྱང་ཟླ་ཕྱེད་ཚེས་བཅོ་ལྔར། །སྦྱོར་བ་ལྟུང་དག་
- 175 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གནས་བྱ་བསྒྲུབ།།
དགའ་བ་ལ། །
འཆད་ཉན་ཚུལ་བྲིམ་འདུན་ཡོངས་བླངས། །མེ་ཏོག་དབུལ་ཞིང་མདོ་
འདོན་གསོལ། །དངོས་གཞི་མདོ་འདོན་མཇུག་དགེ་བསྔོ། །འདོན་ཚུལ་གླེང་
གཞི་ཐོས་བསྒྲགས་བཞི། །རིལ་གྱིས་འདོན་པའི་ཚུལ་དང་ལྔ། །སྤང་ལྟུང་ལ་
རེག་རྫོགས་འདོན་དགོས།། མ་
ཡུལ་རྟེན་དུས་ཆོག་དམིགས་བསལ་བཞི། །རིམ་བཞིན་མཚམས་ནང་
དཀྱིལ་འཁོར་བྱ། །མགྲོན་པོ་མི་སྡོད་འགྲོ་བཞིན་བྱ། །རྐྱེན་དབང་བཅུ་དྲུག་
ཉི་ཤར་ཚུན། །བཞི་པར་གསོལ་འོག་ཚིགས་བཅད་འདོན། །དགག་དབྱེ་གསོ་
མིན་དེའི་དགོས་འགྲུབ། །ཡོངས་ཕུལ་ གསོ་ སྦྱོང་བྱིན་རླབས་བཞིའོ། །བཀྲ་
ཤིས་གནོད་བཟློག་གར་བབས་བྱ།། དེ་
ལྟུང་མཐུན་བརླབ་དོན་ལྟུང་ལ་འཛེམ། ། །
འཆོས་རྐྱེན་མ་འཛོམས་འཛོམས་པའི་ཚེ། །ཕྱིར་འཆོས་གོ་བར་བྱེད་པ་འོ། །
དགོས་དོན་ལས་ཀྱི་ཁ་སྐོང་འོས། །དེར་མ་དག་ཀྱང་རྫུན་མི་འབྱུང་། །ཡུལ་
ཆོས་བདུན་ལྡན་དགེ་སློང་དྲུང་། །རྟེན་ནི་གསོར་རུང་ཤེས་རང་གནས། །ལུས་
ནི་ཐ་མལ་གནས་ཕྱུང་མིན། །ཕྱིར་འཆོས་རྐྱེན་དང་མི་ལྡན་ལྔ། །ཐ་མ་ཡུལ་
མེད་གྲངས་མ་ཚང་། །ཡུལ་དང་ལྟུང་མཐུན་རྩོད་བཅས་དང་། །ངེས་མིན་ཡིད་
གཉིས་གྱུར་ ཆད་ ལས། །སྔོན་དུ་མ་སོང་བདུན་ གང་རུང་། །བརླབས་པས་
འདག་རུང་བདག་རྒྱུད་འབྲེལ། །ངེས་སམ་ཡིད་གཉིས་གཞི་དེ་ལས། །བྱུང་
མིན་ལྟུང་ཆོས་བཞི་ལྡན་ནོ། །ལས་གནས་མ་འདུས་སྔགས་བརྗོད་བརླབ། །
- 176 -



འདུལ་སྡོམ་པད་དཀར་ཕྲེང་མཛེས།
།
འདུས་པར་ཀུན་གྱིས་གསོལ་བས་བརླབ། །གང་ཟག་ཕྱིར་འཆོས་རྐྱེན་འཛོམས་
ཀྱང་༑ །དགེ་འདུན་འགོར་སྤང་སྔགས་ཀྱིས་བརླབ། །ལས་བྱེད་ཡིད་དམ་མ་
ཐོས་བརྗོད། །སྐོང་བྱེད་དྲུང་ན་མོར་གཅིག་བརྗོད། །བཞི་མ་ཚང་ན་གསོ་བྱིན་
བརླབ༑ ༑མ་ བྱས་ ཉེས་ཁེགས་བཅས་མཚམས་ཟིན། །ཡུལ་ནི་ སྔར་བཞིན་
རྟེན་ཕྱིར་འཆོས། །གནས་སུ་གསོ་སྦྱོང་སྦྱར་གཞན་འདྲ། །སྦྱོར་བ་སྒྲུབ་རྗེས་
དགེ་སློང་གཞན། །མི་འོང་ངེས་ཚེ་ཕྱག་འཚལ་ནས། །སྔགས་ཚིག་ལན་གསུམ་
བརྗོད་པས་བརླབ། །རྒན་པས་ཕྱག་དོར་མཇུག་ཐབས་ལེགས། །ཉིན་གཅིག་
གསོ་དགག་གཉིས་བཀག་ཀྱང༌། །ཕྱིས་འོང་དོན་དུ་གཉིས་བྱ་རུང་། །འདུ་བ་
མི་མཐུན་ཙམ་མ་ཟད། །གཉུག་མ་བློ་བུར་འདྲེས་མ་ཡི། །འདུ་མཐུན་གསུམ་
ལ་ཅི་དགར་དང་། །མི་མཐུན་སྐྱེད་ཚེ་ངེས་འཇུག་དགོས། །ཚོགས་གསོལ་མ་
ཐོབ་མི་མཐུན་ཉེས། །སྤང་ཕྱིར་གསོ་དགག་མཚམས་གཞན་བྱ། །ཕྱིས་འོངས་
ལས་ལྷག་མྱོང་བས་འགྲུབ། །ལས་ཀྱི་གནས་ནས་མ་སོང་ན། །ཕྱིས་འོང་དོན་
དུ་ཚོགས་སྦྱིན་ངེས། །མང་ལྷག་ཉུང་ངུས་དེ་བཞིན་ནོ། །ཚེས་མི་མཐུན་ན་མང་
རྗེས་འཇུག །མཉམ་ན་ གཉུག་གནས་ རྗེས་ངེས་འཇུག །ཁྱིམ་ པ་ དད་ ཅན་
ལས་ཐོས་དང་། །ཕོངས་ཚེ་ཁྱིམ་མཐོང་ལྟུང་བཤགས་རུང་། །ཧོར་ཟླ་དང་པོ་
གསུམ་ལྔ་བདུན། །དགུ་དང་བཅུ་གཅིག་མར་བཅུ་བཞི། །རིན་ཕྲེང་གཞི་ཆོག་
བདེ་འདུལ་ལས། །དངོས་ཐུབ་ཤོལ་ཐུབ་དངོས་ཟླ་ཡིན། །མི་ཐུབ་ཤོལ་མ་་་་་
ཐུབ་པ་དང༌། །མཚོ་ཊིཀ་ཤོལ་ཟླ་ཐུབ་ངེས་གསུངས།། །
དབྱར་ གནས་ ཁས་ བླངས་ དངོས་ དགོས་ནི། །མ་ བླངས་ ཉེས་ ཁེགས་
-177-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བརྒྱུད་དགོས་ལ། །སྲོག་ཆགས་གནོད་སྤོང་མ་དད་སྤོང་། །ལུས་སྲོག་གནོད་
སྤོང་དོན་བྱ་ཉུང་། །ཤེས་རབ་གསུམ་འཕེལ་གནས་རལ་འཆོས། །དགག་དབྱེ་
སྲ་བརྐྱང་འབྱུང་དང་བརྒྱད། །གནས་ནི་མཐུན་ཚང་སྟེང་གཡོགས་བཅས།།
གནས་གཅིག་དགེ་སློང་སྒོ་གླེགས་བཅས། །ཐུན་མོང་མཁོ་མིན་ནམ་མཁའ་
སོགས༑ ༑མཚམས་གཞན་མ་ཡིན་ཆོས་དྲུག་ལྡན། །ཡུལ་ཆོས་བདུན་ལྡན་
དྲུང་དུ་རྟེན། །རབ་བྱུང་སྡེ་ལྔ་བར་མ་བཅས། །གནས་པའི་མཐུན་ཚང་ཤེས་
རང་གནས། །ལུས་ཐ་གནས་ནས་མ་ཕྱུང་བས། །བྱི་དོར་གནས་བརྒྱན་བཅོ་
ལྔ་ཉིན། །གནས་མལ་སྟོབ་བསྐོ་དེས་ཚུལ་ཤིང་། །རྒན་རིམ་བཞག་སྟེ་ཁྲིམས་
བཅའ་བརྗོད། །གསོལ་ཞིང་ཚུལ་ཁྲིམ་གནས་མལ་བསྟབས། །གནས་གྲངས་
གོ་བྱ་གྲོ་ཁྲུམས་ཀྱི། །མར་ངོའི་ཚེས་གཅིག་སྐྱ་ཤར་ཚེ། །རྒན་ན་ཕྱག་འཚལ་
མཉམ་གཞོན་དོར། །འདུག་ཅིང་ ཐལ་སྦྱར་སྤྱོད་ལམ་བསྟེན། །དངོས་གཞི་
སྔགས་ཚིག་ལན་གསུམ་གྱིས། །ཟླ་གསུམ་གནས་པ་ཁས་ལེན་བྱ། །དམ་ཚིག་
གནས་འབྲེལ་འཁྲུག་ལོང་སྤོང་། །ཐོས་བསམ་ལ་བརྩོན་གནས་རལ་འཆོས།།
ཡུན་རིང་གནས་དང་དབྱར་རལ་སྤོང་། །འདི་ལ་དངོས་སྤོང་བརྒྱུད་སྤོང་གཉིས།།
རིམ་བཞིན་མ་བརླབས་མཚམས་ཕྱིར་འགྲོ། །རྙེད་བགོ་གླེང་དྲན་ནན་ཏུར་
སློང་།། །
གནས་མལ་ སྟོབ་བསྐོས་ དགོས་ པ་ནི། །མ་ བསྐོས་ སྟོབས་ པའི་ ཉེས་
ཁེགས་དང་། །ལས་ཀྱིས་བསྐོས་པའི་བཅས་མཚམས་ཟིན། །ཡུལ་རྟེན་ཆོ་ག་
སྤོང་ བ་ པའི། །ཞལ་ ཏ་ བསྐོས་ པའི་ སྐབས་ དང༌ མཚུངས། །གནས་ མལ་
- 178 -



1:|: 1:|: འདུལ་སྡོམ་པད་དཀར་ཕྲེང་མཛེས།
།
བསྟབས་དགོས་བདེ་རེག་གནས། །རབ་བྱུང་གསོར་རུང་གནས་ཕྱུང་མིན། །
འཐབ་ཀྲོལ་ཅན་མིན་ཆོས་བཞིན་མིན། །གནས་པར་ཁས་ལེན་ཕྱིས་འབྱུང་
མིན་༑ ༑མཚན་མཐུན་གནས་སྟོབས་ཡུལ་ཆོས་བརྒྱད། །མལ་ཆ་སྟོབས་ཡུལ་
བརྒྱད་སྟེང་དུ། །གནས་མལ་ཉམས་པའི་ཆོས་ཅན་མིན། །མཛེ་ཅན་མ་ཡིན་
བཅུ་ལྡན་ལ། །སྟོབ་པོ་དགེ་འདུན་གྱིས་བསྐོས་པས། །དངོས་པོ་གནས་མལ་
དགེ་འདུན་དབང་། །ཐུན་མོང་མཁོ་མིན་ནད་པ་ལ། །བསྔོས་མིན་བསྟབས་
དང་མ་འབྲེལ་བ། །དུས་ནི་རྒྱུ་སྐར་མ་ཤར་གོང་། །ལྡེ་མིག་ཐོགས་ཏེ་མདུན་
འདུག་ནས། །ཡོན་ཏན་ཇི་བཞིན་བརྗོད་ཅིང་བསྟབ། །དབྱར་བརླབས་དགོས་
དོན་དབྱར་འདྲལ་སྤོང་། །ཆོ་གས་བརླབས་པས་བཅས་མཚམས་ཟིན། །ཡུལ་
ཆོས་བདུན་ལྡན་དགེ་སློང་དྲུག །རྟེན་ནི་རབ་བྱུང་ཤེས་རང་གནས། །ལུས་ནི་
ཐ་མལ་གནས་ཕྱུང་མིན། །དབྱར་གནས་དམ་བཅའ་དང་འབྲེལ་བས། །
མཚམས་ནང་དུས་མཐའི་ཞག་དྲུག་གོང་། །གནང་མ་ཐོབ་པའི་ཞག་བདུན་དུ།།
ཆོས་ཆེད་སྔགས་ཚིག་གསུམ་བརྗོད་བརླབ། །འཇིག་རྒྱུ་འཕེན་ཟད་བྱ་མེད་
ཤེས༑ ༑བྱ་བ་ཆོས་དང་མི་ལྡན་ཤེས། །རྟེན་དེ་ཞིང་མིན་གྱུར་པ་བཞི། །བཞི་
བཅུའི་གནང་སྦྱིན་ཞག་བརྒྱད་ནས། །བཞི་བཅུའི་བར་དུ་དཀོན་མཆོག་དང༌། །
གཞན་དོན་སྤྲོ་བྱས་ལན་གསུམ་གསོལ། །རང་དོན་སྤྲོ་འདྲི་མི་དགོས་ཤིང་། །
གསོལ་གཉིས་ལས་ཀྱིས་གནང་བྱིན་རྗེས། །གཅིག་མདུན་ཅིག་ཅར་བཞི་བཅུ་
འམ༑ ༑ཞག་བདུན་ལན་ལྔ་ཞག་ལྔ་བརླབ། །མཚམས་ནང་ཞག་མང་གནས་
དགོས་ ཕྱིར། །དེ་ ལྷག་ མི་ རུང་ བཅས་ དབང་ གིས། །མཐའ་ ཞག་ དྲུག་ ལ་
- 179 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མི་ཆགས་སོ། །ཆོས་གོས་ལྷུང་བཟེད་བསོད་སྙོམས་སྨན། །སྦྱིན་ཞེས་དམ་
བཅས་མ་བྱིན་ན། །ཉེས་བྱས་བསྐྱེད་པར་དབྱར་གནས་པར། །དམ་བཅའ་
ལས་འདས་ཉེས་འདིས་མཚོན།།
དགག་དབྱེ་བྱས་དགོས་ཁྲིམས་ཆོས་དག །མ་བྱས་ཉེས་ཁེགས་བསྡུས་
དོན་དགུ། །ཡུལ་ནི་ཕྱོགས་བཅུའི་དགེ་འདུན་ཀུན། །རྟེན་ནི་གསོར་རུང་ཤེས་
རང་གནས། །ལུས་ཐ་ཕྱུང་མིན་དགག་གཞག་མིན། །གནས་པར་ཁས་བླངས་
དྲུག་ ལྡན་ གྱིས། །བྱེད་པོར་བསྐོས་ པར་ལྟུང་ཀུན་ལ། །སྔགས་ཚིག་གསུམ་
གྱིས་གླེང་དྲན་དབྱེ། །གནས་ནི་གསོ་སྦྱོང་གནས་བཞིན་དུས། །སྟོན་འབྲིང་ཉ་
འམ་ ཐ་ ཆུང་ ཉར། །སྦྱོར་ ཆོག་ ཕལ་ཆེར་ དབྱར་ དང་ མཐུན། །འཁོན་ ཡོད་
བཟོད་གསོལ་ཀུན་དགའ་བྱེད། །ཆོས་ཀྱིས་མཚན་འདའ་བྱེད་པོ་བསྐོ། །རྩྭ་
བྲིམ་གསོལ་ རྗེས་ སྔགས་ གསུམ་ བརྗོད། །མཇུག་ ཏུ་ ཐབས་ ལེགས་ བྱས་
གྲངས་བརྗོད། །ཡུལ་བྱེད་དངོས་གནས་དུས་ཆོ་གའི། །དམིགས་བསལ་རིམ་
བཞིན་གང་ཟག་འགའ། །འཇོག་བྱ་དེ་མེད་གཞན་ལ་རུང༌། །ལྟུང་གཞི་འགའ་
འཇོག་དཀྱིལ་འཁོར་བྱ། །ལས་འདས་ཉི་ཤར་རྐྱེན་དབང་གིས། །སྔ་ཕྱིར་བྱ་
རུང་སྔགས་ལན་གཉིས། །ཡང་ན་གཅིག་བརྗོད་ཡོངས་དག་འབུལ། །ལྔ་མ་
ཚང་ན་གསོ་བཞིན་བརླབ། །ཁྱད་པར་བཞི་ཚང་གསོ་སྦྱོང་བྱ། །དབྱར་ནང་
ལྟུང་བ་གླེང་དྲན་དང་། །ནན་ཏུར་རྙེད་བགོ་མཚམས་ཕྱིར་འདིའ། །བཀག་པ་
འབྱེད་ པས་ དགག་ དབྱེ་ བརྗོད། །བཅོ་ལྔར་ སྦྱོར་ བས་ ཉིན་མཚན་འདའ།།
དགག་ དབྱེ་ བཅོ་ ལྔའི་ མཚན་ མཐར་ བྱ། །ཐ་ནའང་ གསོ་ སྦྱོང་ གསུམ་སོང་
- 180 -



ད
ང་། འདུལ་སྡོམ་པད་དཀར་ཕྲེང་མཛེས།
།
དགོས།།
༡༽
དགོས།། མ་
དགག་དབྱེའི་བྱེད་པོ་བསྐོ་དགོས་ནི། །མ་བསྐོས་དགག་དབྱེ་བྱེད་ཉེས་
ཁེགས༑ ༑བསྐོ་ཡུལ་ཐུན་མོང་ཆོས་བཅུ་བཞི། །དེའི་སྟེང་སྐྱེས་བསྣན་བཅོ་ལྔ་
ལྡན༑ ༑་རྟེན་ལས་སྔར་བཞིན་བསྐོས་པ་དེས། །བྱ་བ་རྩྭ་བྲིམ་ཡུལ་དང་རྟེན།།
གཉིས་ཀས་ལག་བཟུང་རྐང་མནན་བྱ། །ཊིཀྐ་དང་ནི་བསྡུས་པར་གསུངས། །
དེ་རྗེས་དགེ་ཚུལ་དགེ་མ་སོགས། །ལག་ལེན་གོ་རིམ་རྩ་བར་གསུངས། །
ཚོགས་དགག་ཚེས་གྲངས་དགེ་འདུན་ལས། །བྱེད་བསྐོ་ རྩྭ་ བྲིམ་མི་དགོས་
གསུངས།། དེ་
སྲ་བརྐྱང་དགོས་པ་གནས་བསྡུ་དང་། །བདེར་གནས་སྦྱིན་པའི་ཆོས་ལ་
སྤྱོད༑ ༑ཆོས་གོས་སྲ་བ་གཟེབ་སྒྲོག་ནང་། །བརྐྱང་པས་སྲ་བརྐྱང་ཞེས་བྱའོ།།
ཁ་དོག་གཅིག་ལྟར་བློ་གཅིག་བསྡུས། །སྣམ་མང་གནས་བཞིན་མང་བྱིན་
གནས༑ ༑མི་ཁུམ་རྐྱང་བཞིན་བག་མི་འཁུམས། །གོས་ལ་ཁྱབ་ལྟར་ཕན་ཡོན་
ནི༑ ༑ཀུན་ལ་ཁྱབ་པས་གཏན་པ་བརྗོད། །རྟེན་ནི་ཁས་བླངས་སྔ་མ་བླངས།།
མ་ རལ་ གནས་ དེར་ ཁས་བླངས་པ། །ས་གཞན་གནས་མིན་དེ་ཐོབ་མིན།།
བསྙེན་རྫོགས་མཚན་མཐུན་ཆོས་བཞིན་མིན། །ཐ་སྙད་གསུམ་ལྡན་ཐ་མལ་
ལུས༑ ༑དངོས་པོ་དབྱར་རྙེད་གདིང་ཡན་གྲུབ། །རྒྱུ་དབྱིབས་ཁ་དོག་གནས་
སྐབས་རུང་། །ཚད་ལྡན་ཚད་ལྷག་གང་ཡང་རུང་། །ཕ་ལ་སུམ་ཕྲུག་མར་ལྔ་
ཕྲུག ༑གཅིག་གམ་དུ་མ་དགེ་འདུན་དབང་། །གནས་ནི་དབྱར་ཁས་བླངས་
མཚམས་ནང་། །དུས་ནི་སྔ་ཕྱིའི་དབྱར་ཁྱད་ཀྱིས། །སྟོན་འབྲིང་ཐ་ཆུང་བཅུ་
- 181 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དྲུག་ཉིན། །ཡུན་ཚད་ཟླ་ལྔ་སྦྱོར་ཆོག་ནི། །སོ་སོའི་གོས་ཀྱི་བྱིན་རླབས་དབྱུང་།།
ཆོས་གོས་གྲུབ་ཉིན་ཚོགས་པས་མོས། །བློ་མཐུན་གདིང་པོ་བསྐོ་དེར་གཏད།།
ཐ་གསུམ་ཉིན་གཅིག་ཊཱིཀྐར་གསུངས། །བསྐོས་པས་བཀྲུ་དྲུབས་ཁ་བསྒྱུར་
བསྒྲུབ༑ ༑འདིང་གདིང་བཏིང་ངོའི་སེམས་གསུམ་བསྐྱེད། །སང་ཉིན་གདིང་
འགྱུར་ཚོགས་ལ་བརྗོད། །འདུ་བའི་སྐབས་བསྒྲུབ་སྔགས་གསུམ་གྱིས། །སྲ་
བརྐྱང་གདིང་བ་བསྒྲུབ་པར་བྱ། །མཇུག་ཏུ་རེ་རེའི་མདུན་འདུག་སྟེ། །བཏིང་
ངོ་ལན་གསུམ་བརྗོད་པར་བྱ། །སྲ་བརྐྱང་གནང་ཡིན་སྒྲུབ་དགོས་མིན། །ཕན་
ཡོན་ རྩ་བར་དངོས་བསྟན་བརྒྱད། །འཆང་ འབྲལ་ འཇོག་སློང་བརྟད་ ཡང་
ཡང་༑ ༑འདུས་ཟ་མ་སྨྲས་ འགྲོ་ ཉེས་ ཁེགས། །རུང་བ་མ་ བྱས་ གོས་ མང་
འཆང་༑ ༑སྣམ་ སྦྱར་ མ་ ཁྱེར་ ལྗོངས་ རྒྱུ་ལ། །ཉེས་མེད་ རིམ་ བཞིན་ འཆང་
འཇོག་དང་། །འབྲལ་ཉེས་མེད་པས་ཤུགས་ཀྱིས་བསྟན། །དམིགས་བསལ་
དགེ་ཚུལ་དབྱར་ནང་རྫོགས། །ཕལ་ཆེར་བསྲུངས་ནས་རལ་བ་དང་། །ཐམས་
ཅད་ དབྱར་ ཕྱིར་གནས་ པ་ དང་། །དབྱར་མཚམས་ ཐ་ དད་ གདིང་ མཚམས་
གཅིག ༑ས་གཞན་དེ་ཐོབ་འབའ་ཞིག་གཉིས། །དབྱར་ནང་གཉིས་ཕྱེ་ཆོས་
མིན་ སོང་། །སྲ་ བརྐྱང་ གདིང་ འབྱུང་ དང༌ པོ་ དྲུག །ཞུ་ བར་ ཐ་ མ་ ཊཱིཀྐར་
གསུངས༑ ༑རིན་ཕྲེང་གཉིས་གསུམ་ལྔ་དྲུག་བཀག །གདིང་བསྐོས་མ་བསྐོས་
འདིང་ཉེས་ཁེགས། །ཡུལ་ཆོས་བཅུ་གཅིག་སྟེང་བཞི་བྲལ། །སྤྲོ་བྱས་ཚོགས་
མིན་བསྐོས་མ་འབྲེལ། །དགེ་འདུན་སྐབས་བསྒྲུབ་ལས་སྔར་བཞིན། །བསྐོས་
པའི་ལས་སེམས་གསུམ་གསུམ་བསྒྲུབ། །སྲ་བརྐྱང་དབྱུང་བ་རང་འཇུག་བྲལ།།
- 182 -



་་་གང་འདུལ་སྡོམ་པད་དཀར་ཕྲེང་མཛེས།
བཅོས་མ་གཉིས་ཡོད་དང་པོར་གཉིས། །སྲ་བརྐྱང་མཚམས་ཀྱི་ཕྱི་རོལ་ཁྱེར། །
བསྲུང་མེད་སྐྱ་ཤར་འཕེན་པ་ཟད། །དུས་མིན་ཤེས་དངོས་རྟེན་ཞིང་མིན། །
དཀྱིལ་འཁོར་ཁོངས་གཏོགས་ཆད་པ་བདུན། །དབྱུང་ བློ་སྔོན་དུ་མ་བཏང་
ཡང་༑ ༑ཀུན་བྱིན་རང་ཞིག་གྱུར་པས་ན། །དགེ་འདུན་ཀུན་གྱིས་རང་འཇུག་
བྲལ༑ ༑མ་མ་སུམ་ཅུ་རྟེན་ཞིང་མིན། །སོ་གཅིག་གང་ཟག་རང་འཇུག་བྲལ། །
མཚམས་ལ་རེ་མེད་ཡིད་གཉིས་ཟ། །རེ་ཡོད་རྙེད་པར་ཡིད་གཉིས་ཟ། །རིམ་
བཞིན་བརྒྱད་གསུམ་དྲུག་ སུམ་ ཅུ། །མ་ ལས་ བུ་ བཞིན་ དེ་ དག་ ལས། །སྲ་
བརྐྱང་ བྱུང་ བ་ འབྱུང་ ཕྱིར་ བཏགས། །བཅོས་ མ་ གསོལ་ བཞིའི་ ལས་ ཀྱིས་
དབྱུང་༑ ༑དབྱུང་དུས་སྔ་ཕྱིའི་དབྱར་ཁྱད་ཀྱིས། །དཔྱིད་ཟླ་ར་ཉ་དཔྱད་འབྲིང་
ཉ༑ ༑ཟླ་ལྔའི་འཕེན་པ་ཟད་པའི་ཕྱིར། །བཤོལ་ཚེ་དགུན་ཐའི་ཉ་ལ་འབྱུང་།།
རིན་ཕྲེང་ དཔྱིད་ རའི་ ཉར་དབྱུང་ དགོས། །བཤོལ་ ཚེ་ ཟླ་དྲུག་ སྐྱོང་ དགོས་
གསུངས༑ ༑བྱེ་ནས་བཏིང་ན་དབྱར་གྱི་རྙེད། །ཆོས་ ཕྱོགས་ སྲ་རྙེད་གཉིས་
ཀར་དབང་། །བཏིང་ནས་བྱེ་ན་སོ་སོར་དབྱུང་། །མཚམས་ཆེ་གཅིག་ ཁོངས་
གནས་དུ་མར། །གནས་པ་དག་ཀྱང་མཚམས་གཅིག་ཕྱིར། །ཀུན་གྱིས་གནས་
གཅིག་བཏིང་དུ་རུང་། །བཏིང་ནས་བཀྲོལ་ཏེ་མཚམས་གཞན་ན། །གནས་
གང་རུང་བ་བཞག་འཁྱེར་རུང་། །དབྱུང་ཚེ་གཅིག་མིན་སོ་སོར་དབྱུང་།།
སྨན་ པས་ བཅོམ་ ལྡན་ འདས་ ཕུལ་ གོས། །སྟོན་ པའི་ མ་ ག་ དྷའི་ ཞིང་
བཞིན༑ །དྲས་དྲུབས་བྱ་གསུངས་བཞིན་ཀུན་དགས། །སྣམ་ཕྲན་མཐོ་དམན་
མི་མཉམ་པའི། །སྨེལ་ཞི་ཉིད་དང་ཚལ་བུ་རྣམས། །ཞིང་མཉམ་གཡས་གཡོན་
- 183 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གླེགས་བུའི་འཕྲོ། །ཕྱོགས་ཕྱོགས་བལྟ་ཉིད་ངོས་བཞི་པོ། །ཀུན་ནས་བསྐོར་
བའི་ཆོས་གོས་གསུམ། །བཟོས་ཕུལ་རྒྱལ་བས་ལེགས་སོ་བྱིན། །གོས་རྒྱུ་
ལོག་འཚོ་ཡོངས་སྤངས་ནས། །ཡང་དག་འཚོ་བས་བསྒྲུབས་པའི་གོས། །ཁ་
ཚར་ཕུན་ཚར་མ་བཅད་དང་། །གསོ་མ་ར་ཕྱིར་སོགས་མི་རུང་། །དམར་སེར་
སྔོ་གསུམ་རུང་གཞན་མིན། །དྲས་དྲུབས་བརླབ་རུང་དེ་མེད་ན། །བརྙན་པོ་མ་
དྲས་མ་བསྒྱུར་དང་། །སྲིན་བལ་སོགས་ལའང་བྱིན་རླབས་འཆགས། །རང་གི་
རྣམ་ བཤད་ཊིཀྐ་ དང༌། །རིན་ ཕྲེང་ གོས་ ཀུན་ སྔོན་ པོ་ བཀག །ཐམས་ ཅད་
དམར་སེར་མ་བཀག་གསུངས། །གཞི་ཞུ་འོད་ལྡན་རྩ་འགྲེལ་དང༌། །འགྲེལ་
ཆུང་མཚོ་ཊཱིཀ་སྔོ་མཚུངས་བཤད། །འཚོ་ལྷག་མཁོ་གསུམ་རེ་རེར་ཡང་། །
དངོས་ཕྲན་གཉིས་གཉིས་འཚོ་གོས་ནི། །བཅུ་གསུམ་དེ་དག་རེ་རེར་ངེས། །
སྲ་བརྐྱང་བཏིང་དུས་དམིགས་བསལ་ལོ། །སྣམ་བླ་ཆེ་ཚད་སྲིད་ཞེང་ཁྲུ། །ལྔ་
གསུམ་ཁྲུ་ཕྱེད་ཕྲི་བ་ཆུང་། །དེའི་བར་འབྲིང་ཡིན་མཐང་གོས་ནི། །སྲིད་ཁྲུ་ལྔ་
བཞི་ཞེང་ཁྲུ་དོ། །མ་འབྱོར་རྒྱབ་གཡོགས་ལྟེ་བ་དང་། །པུས་མོའི་ལྷ་ང་གཉིས་
བར་ཏེ། །འཁོར་ གསུམ་ ཁེབས་ པ་ ཡན་ ཆད་རུང་། །ཆེ་ བས་ གོས་ ཀྱིས་ མ་
འདུམ་ན། །རལ་ག་དཔུང་ཆད་ཁྲུ་དོ་བཏང་། །ཤམ་ཐབས་དེའི་གཟན་མཐང་
གོས་བཞིན། །ཉིན་མཚན་མཐང་གོས་ནང་དུ་བགོ །རྔུལ་གཟན་དེའི་གཟན་
བླ་གོས་བཞིན། །ཉིན་མཚན་བླ་གོས་ནང་དུ་བགོ །གདོང་ཕྱིས་ཁྲུ་གང་ཚོན་ཁ་
བསྒྱུར༑ ༑རྣག་གཟན་ཤར་བཅང་ཇི་ཙམ་ ཆོག །གཡན་དགབ་ སྲིད་ ཞེང་ ཁྲུ་
དྲུག་གསུམ། །སྐྲ་བཟེད་སྲིད་ཞེང་དྲུག་ཕྱེད་དོ། །གདིང་སྲིད་གསུམ་དང་ཕྱེད་
དེ
-184-



འདུལ་སྡོམ་པད་དཀར་ཕྲེང་མཛེས།
།
དོ་བསྣན། །ཞེང་དོ་སོར་དྲུག་གླེགས་ཕྱེད་གཉིས། །རས་ཆེན་སྲིད་དུ་ཁྲུ་དགུ་
དང་༑ ༑ཞེང་དུ་ཁྲུ་གསུམ་སོར་བཅོ་བརྒྱད། །གཡན་གདིང་རས་གསུམ་རྡུལ་
ཁྲུས་ གཞལ། །གཞན་ རྣམས་ མཉམ་ ན་ ལག་ ཁྲུས་ རུང་། །འཚོ་ གོས་ ཕྲན་
ཚེགས་ཞྭ་སྐ་རགས། །ལྷམ་སྒྲོག་གཏུར་བུ་ལྷུང་བཟེད་སྣོད། །གཏུར་བུ་སྲིད་
དུ་ཁྲུ་གསུམ་ཞེང་། །ཕྱེད་གསུམ་ཆོས་གོས་བཞི་བལྟབ་འཇུག །ལུང་ལས་
ཞེང་དུ་ཕྱེད་དོ་གསུངས། །བརྒྱད་བལྟབ་འཇུག་པའི་དབང་དུ་བྱས། །ལྷག་
གོས་ འཚོ་གོས་བཅུ་ གསུམ་པོ། །ལྷག་པ་རྣམས་ ཡིན་ ཕྲན་ཚེགས་ ནི། །ཞྭ་
འཐེབ་ལྷམ་འཐེབ་སོགས་ཡིན་ནོ། །མཁོ་གོས་རས་ཡུག་དར་ཡུག་སོགས།།
ཕྲན་ཚེགས་རས་དར་ཁ་ཕྱེད་སོགས། །རྣམ་གྱོན་སྐབས་བདུན་བསོད་སྙོམས་
དང་༑ ༑ཆོས་སྟོན་ཚོགས་དང་ཆོས་འཆད་ཉན། །ཞེ་ས་རྟེན་ལ་ཕྱག་འཚལ་
དང་༑ ༑བློ་ བུར་ ཁང་ འཇུག་ དང༌ པོ་ གཉིས། །སྒྲུབ་ བཅས་ ཕྱིས་ ལྔ་ གནང་
བཅས་གསུངས། །དགེ་སློང་མས་ནི་གསུམ་པོ་དང་། །ཤིང་ང་དཔུང་ཆད་རྔུལ་
གཟན་བརླབ། །དང་པོ་བླ་གོས་དང་ཚད་མཉམ། །སྣམ་ཕྲན་གླེགས་བུ་དེ་དང་
འདྲ་༑ ༑བྲང་ ནས་ དཀྲིས་ པ་ རྒྱབ་ཏུ་བསྣོལ། །ཕྲག་ གོང་ གཉིས་ནས་མར་
གཡོགས་ཏེ། །བྲང་ནས་ དཀྲིས་པའི་འོག་ཏུ་ བཅུག །བརླབས་ པས་ འཆང་
འཇོག་ ལྟུང་བ་དང་། །བྱིན་རླབས་ཅན་ གོས་མེད་ཉེས་ ཁེགས། །དགེ་སློང་
ཆོས་བདུན་ལྡན་གྱི་མདུན། །མེད་ན་རང་ཉིད་གཅིག་པུས་བརླབ། །རྟེན་ནི་
ཤེས་ལུས་རང་ཐ་གནས། །གསོ་རུང་ཡན་དགོས་དམིགས་བསལ་ནི། །
རྫོགས་ ཚེ་ དགེ་ ཚུལ་ གནས་ བྱུང་ དང༌། །མ་ སྐྱེས་ ཉམས་ པས་ བྱིན་བརླབ་
- 185 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དགོས༑ ༑དངོས་ པོ་ འཚོ་ གོས་ རུང་ ཚད་ ལྡན། །སྔར་ བརླབས་ མ་ འབྲེལ་
དམིགས་བསལ་ནི། །མི་རུང་ རྐྱེན་ དབང་ ཚད་ ལྷག་ ལ། །སྲ་ བརྐྱང་ མ་ ཡི་
བརླབས་ཟིན་ལ། །ཟླ་ཕྱེད་བྱིན་གྱིས་བརླབས་པ་དགོས། །ལྷག་གོས་རུང་
ཚད་སྔར་མ་བརླབས། །མཁོ་གོས་ཁྲུ་གང་ཡིན་མ་བརླབས། །ཆོ་ག་སྔགས་ཚིག་་་་
ལན་གསུམ་བཅས། །དངོས་སམ་རྒྱུ་ཡི་བྱིན་རླབས་བྱ། །འཇིག་རྒྱུ་སྔགས་ཕྱུང་
རྟེན་ དངོས་ པོ། །ཞིང་ མིན་གྱུར་དང་གཞན་ལ་བྱིན། །ཕྱིར་བཅོས་ཚེ་ན་ཞག་
གཅིག་སྤོང་། །འཚོ་ལྷག་མཁོ་གསུམ་རིམ་པ་བཞིན། །རང་དང་གཞན་དང་
གཉིས་དོན་བཅང་། །ལྷག་གོས་འཐོབ་ཉུང་སྐྱིད་བདེ་བ། །ལྷ་ལས་འཕོས་དང་
ན་རྡུལ་དྲི། །ཤིག་སྲོ་མང་དང་འཁྲུག་མང་གནས། །ལས་མཐའ་མང་དང་གོས་
དེ་ ལ། །ཆགས་གཉེན་སྟོབས་ལྡན་དགུ་ལ་གནང་། །རྫས་ལ་ སྤྱོད་ཚུལ་མི་
སློབ་རྣམས། །བདག་པོ་སློབ་རྣམས་བྱིན་ལེན་ཚུལ། །ཚུལ་ལྡན་སྦྱོར་བརྩོན་
རྗེས་ སུ་ གནང་། །ཚུལ་ འཆེལ་ ལྕགས་ གོང་ མེ་ འབར་ ཚུལ། །ཚུལ་ ལྡན་མི་
བརྩོན་བུ་ལོན་བཞིན། །རྙེད་པ་དབང་ཚུལ་དབྱར་རྙེད་ནི། །དབྱར་མཚམས་
ཀྱིས་དབང་དགེ་ཚུལ་གཉིས། །སུམ་གཉིས་དབང་ཞིང་ཟས་རྙེད་མཉམ། །
རྫོགས་འདོད་དགེ་ཚུལ་དགེ་སློབ་གཉིས། །གོས་རྙེད་ཀྱང་མཉམ་མདོ་རྩར་
གསུངས༑ ༑སིལ་ཞུ་འོད་ལྡན་སུམ་བརྒྱ་པར། །སྔ་གཉིས་སུམ་གཅིག་ཕྱི་མ་
གཉིས༑ ༑སུམ་གཉིས་གསུངས་ཀྱང་སྔ་མ་འཐད།། །
ས་ཚིགས་ཡུལ་དབུས་མཆིལ་ལྷམ་དང་། །ཀོ་ལྤགས་བཀག་ནས་མཐའ་
འཁོབ་གནང་། །དགེ་སློང་རླུང་ནད་མིག་ནད་ཅན། །རྐང་མཐིལ་དོམ་ལྤགས་
- 186 -



འདུལ་སྡོམ་པད་དཀར་ཕྲེང་མཛེས།
བཅང་བར་གནང་།། །
སྨན་དགོས་བདེར་གནས་བསོད་ནམས་ཐོབ། །རྒྱུ་ནི་ལོག་འཚོ་སྤངས་
ཤིང་བསྒྲུབ། །མཚན་ཉིད་དྲི་རོ་རེག་གསུམ་གྱི། །བདག་ཉིད་ཁམས་ཀྱི་ཟས་
སུ་དམིགས། །དབྱེ་བ་དུས་རུང་ཐུན་ཚོད་རུང་། །ཞག་བདུན་འཚོ་བཅང་བསྡུ་
བ་ནི། །དུས་རུང་དུས་མིན་རུང་གཉིས་འདུ། །བྱིན་གྱིས་བརླབས་ཚུལ་དངོས་
པོ་ནི། །དང་པོ་ལས་གཞན་གསུམ་གང་རུང་། །རུང་བ་ཚད་ལྡན་རང་གི་ཡིན།།
མངོན་སུམ་ན་ཡོད་རུང་ཆུ་གདབ། །བྱིན་ལེན་སོགས་ཀྱི་སྦྱོར་ཆོག་རྫོགས།།
སྔར་བརླབས་འབྲེལ་མིན་ཆོས་བདུན་ལྡན། །ཡུལ་ནི་དགེ་སློང་ཆོས་བདུན་
ལྡན་༑ ༑མེད་ན་རང་ཉིད་གཅིག་པོས་རུང་། །རྟེན་ནི་བསྙེན་པར་རྫོགས་པ་
འམ༑ ༑དགེ་སློང་གསོ་རུང་ཡན་ཆད་ལྡན། །ཤེས་རང་ལུས་ཐ་ནད་རྐྱེན་ལྡན།།
དམིགས་བསལ་ཞག་བདུན་དགེ་བསྐོས་དང་། །ལམ་ཞུགས་ཞལ་ཏ་ལག་གི་
བླ་༑ ༑ཟན་བཅད་བརླབ་སྤྱོད་རུང་རིན་ཕྲེང་། །ལས་གསུངས་མཚོ་ཊིཀ་ཐ་མ་
བཀག །དུས་ནི་སྔ་དྲོ་ཡུན་ཚད་ནི། །རང་ རང་ མཐའ་བར་ཆོ་ག་ནི། །སྦྱོར་
དངོས་མཇུག་གསུམ་ཚང་བས་བརླབས། །དགོས་ དོན་ གསོག་འཇོག་ཆར་
གཏོགས་ ཁེགས། །ཚེགས་ ཆུང་ བདེར་ གནས་ བཅས་ མཚམས་ ཟིན། །སྤྱོད་
ཆོག་བྱིན་ཅན་འཚོ་བཅང་སྨན། །བདུན་སྨན་ལྷན་ཅིག་སྤྱོད་མི་རུང་། །དེ་ནི་
ཐུན་ཚོད་དང་དེ་ནི། །དུས་རུང་དང་མིན་དུས་རུང་ནི། །ཐུན་ཚོད་སྨན་དང་
འདྲེས་པའི་ཚེ། །གང་ཤས་ཆེ་ན་དེའི་དུས་སྤྱོད། །འཇིག་རྒྱུ་བྱིན་ལེན་འཇིག་
རྒྱུ་བཅུའི། །སྟེང་དུ་རོ་སླར་གྱུར་འཕེན་ཟད། །སྔགས་ཕྱུང་གསུམ་བསྣན་བཅུ་
- 187 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གསུམ་མོ། །ཆུས་བཏབ་མ་བཙགས་དེ་སྲིད་དུ། །ཟ་ཆེད་བྱིན་ལེན་བྱ་མི་རུང་།།
བཏུང་རྒྱུ་དུས་རུང་སྦྱར་བཙགས་ཚེ། །སྨན་རིགས་གྱུར་པས་བྱིན་ལེན་ཞིག།
རྫོགས་པས་སྦྱར་བཙགས་ལག་ཉར་འགྱུར། །ལག་ཉར་འགེགས་པའི་བྱིན་
ལེན་གྱིས། །བཏུང་རྒྱུ་དུས་མིན་རུང་བཙགས་ཚེ། །སྨན་རིགས་གཞན་དུ་མ་
གྱུར་པས། །བྱིན་ལེན་མ་ཞིག་སྦྱར་བཙག་རུང་། །བུར་ཆབ་ཨ་རུའི་ཐང་ལྟ་བུ།།
ཕྱི་དྲོའི་ཟན་ཤན་སྤང་མིན་ཀྱང་། །ཆོ་ག་ཚང་ཕྱིར་སྦྱར་བཙག་དགོས། །ཞག་
བདུན་བརླབས་ཅན་ཞག་ལྔ་ན། །རོ་སླར་གྱུར་ཚེ་བྱིན་རླབས་ཞིག །བྱིན་ལེན་
མ་ཞིག་དེ་ཡི་ཕྱིར། །ཐུན་ཚོད་མཐའ་འདས་གསོག་འཇོག་འབྱུང་། །རུང་ཁང་
བརླབ་དགོས་མཚམས་བཙོས་དང་། །ཞག་ལོན་ཉེས་ཁེགས་བཅས་མཚམས་
ཟིན་༑ ༑གནས་ ནི་ རང་ བཞིན་ མཚམས་ ཉེར་ འཁོར། །རང་ ངམ་ འདྲ་ དབང་
ཐུན་མོང་མིན། །དཀོན་མཆོག་གཞན་གནས་མིན་སྔར་བཅད། །མ་འབྲེལ་བླ་
གབ་ བཅས་ དྲུག་ ལྡན། །གཅོད་ དུས་ བཞི་འོ་ གང་ ཡང་ རུང་
། །བརླབ་ཆོག་
གཅིག་ལ་དུས་བཞིར་མིན། །རྟེན་ནི་རྡོ་འདེགས་སེམས་བསྡུས་དང་། །ལས་
འཕྲལ་མཐའ་བྱུང་རུང་ཁང་བཞི། །དང་པོར་ལག་བླ་འབའ་ཞིག་གིས། །
གཉིས་པར་དེ་འབྲེལ་རྫོགས་མང་པོས། །གསུམ་པར་དགེ་འདུན་གྲངས་ཚང་
བས༑ ༑བཞི་པར་ གསུམ་ སོགས་ གང་ཟག་གིས། །ཆོ་ག་དང་པོ་གཉིས་པ་
དང༌༑ ༑བཞི་པར་སྔགས་ཚིག་གིས་ཀྱང་རུང་། །གསུམ་པར་གསོལ་གཉིས་
ལས་ ཀྱིས་བཅད། །བྱེད་ལས་གཅིག་ན་གཙུག་ལག་ཁང་། །དུ་མའི་ཐབས་
ནང་ མི་ མཛེས་ མེད། །སྒྲ་ བཤད་ བཙོས་ ལོན་ བཞག་ ཏུ་ རུང་། །འཇིག་ རྒྱུ་
- 188-



འདུལ་སྡོམ་པད་དཀར་ཕྲེང་མཛེས།
།
མཚམས་འདྲ་མཚན་ཞིག་མིན། །ཤེས་ཆུང་འཇུག་པ་མི་ཞན་སྦྱར། །མི་གཙང་
ལུས་བྱུང་སྲིན་རུས་ཕྱེ། །རྣག་ཁྲག་མི་གཙང་ནད་འགྱུར་འཐབ། །རྒྱུ་མཐུན་
མྱོང་འགྱུར་འདུ་ཤེས་བཅུས། །ཚུལ་མཐུན་ཟས་སྤྱོད་ཟག་དབེན་འདོར། །
སྤྱད་ལྷག་འབྱུང་བསྔོ་ཕྱི་ཆབ་ཡིན། །ཡོན་བཤད་ཕྱི་ནང་གཙང་སྦྲ་བྱ།།
ལས་ དགོས་ ལས་ འཆགས་ སྡོམ་ སྐྱེ་ སོགས། །བློ་མཐུན་ བྱེད་ པ་ དགེ་
འདུན་གཞི། །གྲངས་ཚང་ ཁ་སྐོང་འོས་ཆོས་ལྡན། །མི་མཐུན་ གཉིས་ བྲལ་
གྲངས་ཚང་ལ། །བཞི་བཅུ་ལ་སོགས་བཅུ་གཅིག་སྟེ། །མ་དབྱུང་ཕ་མ་ཉི་ཤུ་རེ།།
བཞི་བཅུ་ཡུལ་དབུས་བུད་མེད་རྫོགས། །ཕ་བཅུ་མ་བཅུ་གཉིས་ཉེར་གཉིས།།
ཕ་དབྱུང་ཕ་རྐྱང་ཉི་ཤུ་དང་། །ཡུལ་དབུས་སྔོན་སྡོམ་གཉིས་འཁོར་དང་། །
འཁོར་མང་ཉེར་འཇོག་གནང་བྱིན་ལ། །མ་རྐྱང་བཅུ་གཉིས་མཐའ་འཁོབ་ཏུ།།
བུད་མེད་རྫོགས་ལ་ཕ་ལྔ་དང་། །མ་དྲུག་བཅུ་གཅིག་ཡུལ་དབུས་སུ། །སྐྱེས་
པ་རྫོགས་ལ་ཕ་རྐྱང་བཅུ། །མ་དགག་ཕ་ལྔ་མ་བཞི་དགུ། །མ་མགུར་ཕ་བཞི་
མ་བཞི་བརྒྱད། །མཐའ་འཁོབ་སྔོན་རོལ་ སྡོམ་ གཉིས་དང་། །འཁོར་གནང་
གཉིས་ ལ་ མ་ རྐྱང་ དྲུག །མཐའ་ འཁོབ་ སྐྱེས་ རྫོགས་ ཕ་ དགག་ ལྔ། །ལས་
གཞན་ཉུང་མཐའ་བཞིའི་ གྲངས་ཚང་། །དྲུག་ གི་ གྲངས་ཚང་ཊིཀྐས་ སྦྱར།།
རིན་ཕྲེང་བཞི་བཅུ་ཉི་ཤུ་དང་། །དགུ་བརྒྱད་ལྔ་བཞི་ངེས་ཅན་གསུངས། །མཚོ་
ཊཱིཀ་དགུ་ལྔ་དོར་བས་བཞི། །ཕ་མའི་དགག་དབྱེ་བསྐོ་ཡུལ་བཅས། །ལྔ་དགུ་
ཁ་སྐོང་བཞི་བརྒྱད་ཡིན། །བཞི་ཙམ་རྫོགས་འཆགས་ཞུ་བར་གསུངས། །ངེས་
ཅན་ མིན་ གཞན་ འཆགས་ ཉེས་ སྦྱར། །དབྱུང་ བར་ དབུས་ མཐའ་ བརྩི་ བ་
- 189 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དཔྱད།།
ཁ་སྐོང་འོས་ཆོས་བཅོ་ལྔ་ལྡན། །དམིགས་བསལ་འགྲོ་བཞིན་གསོ་སྦྱོང་
དང་༑ །བག་ཡངས་གསོ་སྦྱོང་བྱ་ཡུལ་དང་། །བྱེ་བའི་སོ་སོར་གནས་པ་དང་། །
ལྟུང་མཐུན་བྱིན་རླབས་འཁྲུལ་བཅས་དང་། །གཉིས་དགོས་མཚན་མི་མཐུན་
ཀྱང་ཆགས།།
མི་མཐུན་གཉིས་ཀྱིས་མ་འདུས་པའི། །མི་མཐུན་སྐྱེད་ལ་མཚམས་ནང་
གཏོགས༑ ༑ཁ་ སྐོང་ འོས་ དང༌ ཆད་ ཡུལ་ མིན། །ལུས་ སམ་ འདུན་ པས་ མ་
འདུས་དང་། །མྱོས་གནང་མ་ཐོབ་ངེས་ཤེས་སམ། །ཡིད་གཉིས་ཟ་བ་ཆོས་
དྲུག་ ལྡན། །ཕྱིར་བཟློག་ མི་མཐུན་ལས་མཚམས་ གཏོགས། །སྤྱོད་ལམ་མ་
ཉམས་ཆད་ཡུལ་མིན། །རང་བཞིན་གནས་བསྡམས་འདུལ་བསླབ་ཤེས། །ཞེ་
འབྲས་མ་ཡིན་ཐོས་ཉེར་གནས། །བརྒྱད་ལྡན་མ་ཆགས་གཞན་ལ་མིན། ། །
རྒྱལ་བས་ཕྱིར་བཟློག་མི་མཐུན་བྱེད། །ཁ་སྐོང་མིན་ཕྱིར་དང་པོ་མིན། །ཆོས་
ལྡན་མིན་པའི་ཆད་ལས་དང་། །རྫོགས་དང་གནས་སྦྱིན་ཁྱིམ་སྡོམ་སྦྱིན། ། །
དབྱུང་ བཟོད་ བཅུ་ གཉིས་ བསྐོ་ ལས་ ལ། །བྱ་ བའི་ ཡུལ་ གྱིས་ ཕྱིར་བཟློག་
ཆགས༑ ༑དེའི་ཕྱིར་ཁ་སྐོང་ངེས་གཟུང་མིན།།
རྗོད་བྱེད་ལས་མཁན་ཁ་སྐོང་ན། །ཁ་སྐོང་འོས་དང་ལས་ཆོག་ཤེས།། མི་
སྐོང་གསོར་རུང་ལྟ་མཐུན་དང་། །ལས་ཆོག་ཤེས་དང་མཚམས་ནང་གནས།།
བསྒྲུབ་བྱ་སེམས་ཅན་མིན་གསོལ་བས། །ཤི་རྫས་བརླབས་དང་གསོལ་
གཉིས་ཀྱིས། །མཚམས་གཅོད་གསོལ་བཞིས་སྲ་བརྐྱང་དབྱུང་། །བསྒྲུབ་བྱ་
- 190 -



འདུལ་སྡོམ་པད་དཀར་ཕྲེང་མཛེས།
ཁྱིམ་པར་མུ་སྟེགས་ཅན། །གནས་ སྦྱིན་ ཁྱིམ་སྡོམ་སྦྱིན་ གཞིག་ དང་། །ལྷུང་
བཟེད་སྦུབ་བསྲང་བསྒྲུབ་བྱ་ལྔ། །རྫོགས་ལ་སྦྱིན་ལས་ཀྱི་བསྒྲུབ་བྱ། །གསོར་
རུང་ ཤེས་ རང་ ལུས་ ཐ་ གནས། །མ་ཕྱུང་ ལྟ་ སྤྱོད་ གཞན་མ་སོང་། །མཚན་
མཐུན་མ་ལོངས་ལན་གསུམ་གསོལ། །བརྒྱད་སྟེང་རང་གཞི་ལེགས་བསྣན་
དགུ་༑ ༑དམིགས་བསལ་འཁོར་གནང་རྣམ་དག་དགོས། །བསླབ་སྦྱིན་གསོར་
རུང་ ཙམ་ སྨྱོས་གནང༌། །སྦྱིན་ཡུལ་སྨྱོན་པ་བཟོད་ཡུལ་ཕྱུང་། །མཐུན་སྦྱིན་
གཉིས་ཡུལ་གཞན་ཕྱོགས་སོང་། །མ་རྫོགས་མགུ་དབྱུང་མཚན་མི་མཐུན། །
མཐུན་སྦྱིན་ཚོགས་འཆགས་རིན་ཕྲེང་གསུངས། །བསྐོ་ལས་ཡུལ་ཆོས་བཅུ་
བཞིའི་སྟེང་། །རང་ གཞི་ ལེགས་ལྡན་བསྣན་བཅོ་ལྔ། །དམིགས་བསལ་མ་
དགག་བྱེད་པ་པོ། །མ་ལྟོས་མཚན་མི་མཐུན་པ་བསྐོ། །ཆད་ལས་བསྒྲུབ་བྱ་
གསོར་རུང་ལྡན། །ཤེས་ལུས་རང་ཐ་གནས་ཕྱུང་མིན། །གཞན་མིན་མ་ལོངས་
གླེང་དྲན་སོང་། །ནད་པ་མ་ཡིན་འབྱེད་ནུས་མིན། །རང་གཞི་ལེགས་ལྡན་
བསྣན་ཆོས་བཅུ། །རྣམ་དག་གསོ་སྦྱོང་ལས་བསྒྲུབ་བྱར། །དགེ་འདུན་གསུམ་
ལྡན་གསོ་ཆོག་ཤེས། །གསོ་སྦྱོང་ཉམས་སུ་མྱོང་བའི་ཡུལ། །སྔ་མ་ལྔ་སྟེང་
མཚམས་ནང་གནས། །གསོ་སྦྱོང་བཞག་མིན་མཚན་མཐུན་བརྒྱད། །དགག་
དབྱེ་དང་པོ་དྲུག་སྟེང་དུ། །དགག་གཞག་མ་ཡིན་དབྱར་ཁས་བླངས། །རབ་
བྱུང་མ་རྫོགས་སྦྱིན་བསྐོ་ཆད། །ཕལ་ཆེར་རྫོགས་འདྲ་ཁྱད་པར་ནི། །རབ་བྱུང་
མ་རྫོགས་གསོར་རུང་ཡན། །བསྐོ་ལས་རྗེས་བསྒྲགས་ཚུལ་གྱིས་བྱ། །
བསམ་པར་གཉིས་ལས་འདུ་ཤེས་ནི། །སེམས་ཅན་མིན་བསྒྲུབ་ཤེས་
- 191 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཙོའི་སྐབས། །དགེ་འདུན་འདུ་ཤེས་ཁོ་ནས་འཇོག །སེམས་ཅན་ལ་བསྒྲུབ་
ཡུལ་གྱིས་འཇོག །དམིགས་བསལ་མྱོས་དྲན་མ་མྱོས་འདུལ། །ཆད་ལས་དགེ་
འདུན་འདུ་ཤེས་གཙོ། །སྒྲུབ་བྱེད་མཚན་ཉིད་མི་ལྡན་ཀྱང་། །ལྡན་ཤེས་ལས་
འཆགས་ བསྒྲུབ་ བྱ་ ནི། །མི་ ལྡན་ ལྡན་ ཤེས་ ལས་ མི་ འཆགས། །དམིགས་
བསལ་ཉི་ཤུ་མ་ལོན་པར། །ལོན་ཤེས་ལས་འཆགས་ཀུན་སློང་ནི། །ལས་བྱེད་
འདོད་པ་རྒྱུན་མ་ཆད། །ལས་བརྗོད་ངོ་བོ་བརྗོད་པ་ཚང་། །མ་ནོར་མ་འཁྲུལ་
ཉམས་མྱོང་ཚད། །དགེ་འདུན་ལས་ཚིག་ཐོས་དོན་གོ །འཆགས་དུས་འོག་མེད་
ཕལ་ཆེར་བྱས། །གསོལ་ བའི་སུམ་གཉིས་ གསོལ་གཉིས་ཀྱི། །བརྗོད་པའི་
སུམ་ཉིས་གསོལ་བཞི་ཡི། །བརྗོད་གསུམ་སུམ་ཉིས་རྫོགས་ཚེ་འཆགས།། མ་
རྫོགས་པས་ཐོས་རྐུ་ཐབས་སུ། །འགྱུར་ཕྱིར་གསོ་དགག་ལས་སུ་བཏགས། །
གསོལ་འདེབས་སྤྲོ་བ་དྲི་བ་དང་། །གླེང་དྲན་མེད་ན་རིམ་པ་བཞིན། །སྦྱིན་
བསྐོ་ཆད་ལས་ཆོས་མིན་ལས། །མ་རྫོགས་དགག་མགུ་དབྱུང་མ་གཏོགས། །
མ་ལས་ཕ་དང་སོ་སོར་བྱ། །ལས་བརྗོད་མི་ནུས་ཕས་བྱ་ཞིང་། །མཇུག་སྡུད་
ངེས་པར་མས་བརྗོད་དགོས། །ཆོས་མིན་ཆོས་ཕྱོགས་ཐ་དད་ནས། །བསྡམ་བྱ་
ཡན་གོས་འཁྲུལ་བཅས་ཏེ། །བཤགས་ཡན་ལེན་མེད་བརླབས་པས་དག།
ཆོས་མིན་སོང་དང་ཕྱུང་སྤང་གཉིས། །ཕམ་ཉམས་མཚམས་མེད་བྱས་ན་་་་་་་
རྫོགས༑ ༑རིམ་བཞིན་རྣམ་དག་བདེ་འགྲོ་དང་། །རྫོགས་ལས་ལོག་ཏེ་སྤང་
ལོག་ལྔས། །ལས་ཐོས་མི་རུང་གཞན་ཉེས་མེད། །དམིགས་བསལ་བསྒོ་གྱུར་
མ་བཅོས་པར། །ལས་ཐོས་མི་རུང་བསླབ་བྱིན་རུང་། །གནས་ཕྱུང་རང་ལས་
=
=
-192 -



འདུལ་སྡོམ་པད་དཀར་ཕྲེང་མཛེས།
མ་རྫོགས་པ། །ནང་དུ་དྲི་ཕྱིར་གསོལ་ཐོས་རུང་། །མངོན་དུ་མ་གྱུར་ལས་བཅུ་
ལས༑ ༑སྨྱོས་གནང་ཕྱག་མི་བྱ་མི་སྨྲ། །མི་སྤྱོད་ཁང་སྡོམ་རྩ་བས་བསྡུས། །
སྦུབ་བསྲང་སྦྱིན་གཞིག་བསྙིལ་མ་བསྡུས། །བསྒྲུབ་བྱ་རྫོགས་མ་རྫོགས་སྒྲུབ་
པས༑ ༑མངོན་དུ་གྱུར་དོགས་ཡོད་མེད་ཕྱིར། །བསྲང་ གཞིག་ སྨྲ་ སྤྱོད་ ཕྱིར་
ཡིན་ན། །ཕྱིར་ལྔར་མི་སྨྲ་སོགས་བྱེད་འགལ། །སྡོམ་བྱིན་དེ་བྱེད་འགྲོ་འདུག་
འགལ༑ ༑གསུམ་ཆོག་ལུང་མེད་ཅི་བྱེད་དཀའ། །བྱ་བར་དེ་བྱེད་བྱས་པར་
མིན༑ ༑འགྲོ་ཡང་ཟས་ཀྱི་ཕྱིར་མི་འགྲོ། །གསུམ་ཆོག་ལས་མིན་བཏགས་པ་
ཙམ༑ ༑རིམ་བཞིན་གོ་དཀའ་གསུམ་གྱི་ལན། །སྨྱོས་གནང་ཕྱག་མིན་སྦུབ་
སྡོམ་སྦྱིན། །མཐོང་ཐོས་གཉིས་ཀའི་མངོན་མ་གྱུར། །བསྙིལ་གཞིག་བསྲང་
ཐོས་མངོན་མ་གྱུར། །བརྗོད་ལྷག་ལས་ འཆགས་ འཆགས་དུས་ཡན། །ཆད་
མིན་མན་ཆད་ཆད་ཀྱང་འཆགས། །གསང་བསྐོ་ནང་དྲི་གསོ་སྦྱོང་དང་། །དེ་ལ་
ལྟུང་བཅས་ ཡིད་གཉིས་རྩོད། །ངེས་ ཉིད་མ་ ཡིན་ དེ་དོན་ལྔ། །ཐམས་ཅད་
དགག་གཏོགས་དབྱར་ཁས་བླངས། །ཤི་རྫས་ནོར་འདྲ་སྲ་བརྐྱང་གཏད། ། །
གོས་སྦྱིན་གནས་ངན་ལེན་བརྗོད་དང་། །གྲངས་གཞུགས་བཞི་དང་སྡོམ་སྦྱིན་
གཞིག །ཁ་སྦུབ་དེ་བཟློག་བྱ་བ་དག །གསོལ་བ་འབའ་ཞིག་ལས་ཉེར་བཞི།།
རྫས་ནོར་འདྲ་གཅིག་གཏད་སྦྱིན་གཅིག །གནས་མཐུན་མཚམས་གཉིས་མི་
འབྲེལ་མྱོས། །དགག་སྟོབ་རུང་ཁང་བརླབ་སྲ་བརྐྱང་། །དེང་འདིར་སྤོང་དང་
ལག་གི་བླ། །གནས་ ཁང་བསྐོ་སོགས་ གཟུགས་ གསལ་སྦེད། །འབྲིམ་དང་
ཁང་པ་ཁང་ཆེན་བསྟན། །གླེང་དང་མི་འབྲལ་སྟན་ལྷུང་འབྲིམ། །མ་དད་གོ་བྱ་
- 193 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྟོན་ནགས་ཉུལ། །ཕྱག་མིན་འཁོར་དང་འཁོར་མང་ཕྱིར། །མཁར་གནང་དྲ་
གནང་རྙེད་གཅིག་ཕྱིར། །བསླབ་སྦྱིན་ཉེར་གནས་བུ་ཉལ་ཕྱིར། །ཉེ་དུའི་ཁྱིམ་
དང་མཚམས་ ཕྱིར་འགྲོ། །གསོལ་དང་གཉིས་ཀྱི་ལས་ཞེ་བདུན། །མཚམས་
གཉིས་གཅིག་ལག་ལག་དཔོན་གཅིག །གསལ་དང་གསལ་བའི་གསལ་བ་
གཅིག །རྫོགས་ གཉིས་ གཅིག་ བྱས་ མུ་ སྟེགས་ གནས། །ཆེ་ ཆུང་ མཚམས་
དགྲོལ་ གཉིས་ གཅིག་ བྱས། །ཕན་ཚུན་མཐུན་ སྦྱིན་ གསོ་ སྦྱོང་ དང༌། །ཁྱུང་
བདུན་ནན་ཏུར་བདུན་གཅིག་བྱས། །དེ་ལ་བཟོད་པ་གསོལ་བའི་ལས། །སྤོ་
གསུམ་མགུ་གསུམ་ལྷག་མའི་དབྱུང་། །སྲ་བརྐྱང་དབྱུང་དང་དྲན་མ་མྱོས། །དེ་
ཉིད་འཚོལ་གཞུག་དབྱེན་སོགས་བཞི། །སྡིག་ལྟ་མི་གཏོང་བཟློག་ཕམ་དང༌།།
དཀོན་མཆོག་གཏོང་དང་འཐབ་ཀྲོལ་བྱེད། །བདེ་གནས་གནས་འཇུག་དགེ་
ཚུལ་བསྙིལ། །ཉམས་ལ་བསླབ་པ་སྦྱིན་ལས་ཏེ། །གསོལ་དང་བཞི་ཡི་ལས་
སུམ་ཅུ། །དེ་ལྟར་ཀརྨ་ཤ་ཏཾ་ལས། །གསུངས་པའི་ལས་བརྒྱ་རྩ་གཅིག་ཀུན།།
གསོལ་བའི་ལས་སོགས་གསུམ་དུ་འདུ། །
དགེ་འདུན་ཁྱད་པར་གསུམ་ལྡན་གྱིས། །ཆོ་ག་ཁྱད་ཅན་གྱི་སྒོ་ནས། །
གོས་བསྡུར་བདག་ཉིད་དུ་གནས་པ། །ཕུན་ཚོགས་འདུལ་ལས་ཀྱི་མཚན་ཉིད།།
སྟོན་དགག་བྱེད་པོ་སྦེད་གཟུ་གསལ། །གསལ་བའི་གསལ་བསྐོ་སྐྱེས་པར་
བཞག ༑ཕྱག་མིན་མཐུན་མིན་བསྒོ་བ་ལྔ། །སྡོམ་གཉིས་འཁོར་གཉིས་བུ་ཉེ་
དུ༑ ༑བཅུ་གཉིས་མར་བཞག་ ཕས་ གཞན་རྣམས། །ཕལ་ཆེར་ གཉིས་ཀའི་
ཐུན་མོང་ངོ༌། །དངོས་གསུངས་འདུལ་ལས་བརྒྱ་རྩ་གཅིག །འདུལ་མདོ་སྡུད་
- 194 -



འདུལ་སྡོམ་པད་དཀར་ཕྲེང་མཛེས། །
བསྐོའི་གསོལ་གཉིས་ལས། །དབྱེན་སྤང་བསྟན་གཞུག་བསྟན་འཕེལ་དང་།
དཀའ་འཚོ་སྤང་ཕྱིར་བག་ཡངས་སུ། །བྱ་བའི་གསོལ་བཞིར་མདོར་བསྡུས་
སྦྱར༑ ༑གྲངས་གཞུག་བཞི་དང་སྡོམ་ཁ་སྲང་། །དྲུག་ནི་གསོལ་ལས་ཕྱག་མི་
བྱ༑ ༑རྩོད་སྦེད་གསོལ་གཉིས་དེ་བརྒྱད་པོ། །གསོལ་བཞི་དགག་ཕྱིར་སུམ་ཅུ་
སྨོས༑ ༑ལྷག་པོར་སོར་བཤགས་མཐོལ་ཚོགས་སུ། །ལྟུང་བརླབ་དགག་དབྱེ་
དུས་ལས་ ཡོལ། །གོ་ བྱ་ བསླབ་ བརྗོད་ ཁས་ བླངས་ དང་། །ཞག་ བདུན་ཉི་
འདས་བརྗོད་དང་དྲུག །རང་དོན་གཅིག་མདུན་ལན་གཅིག་བརྗོད། །བསྙེན་
རྫོགས་གསོལ་དང་སྦོ་མགུ་གསོལ། །རང་དོན་དགེ་འདུན་ལན་གསུམ་བརྗོད།།
གོས་ལྷུང་བརླབ་དང་ལྟུང་བྱེད་བཤགས། །རང་དོན་གང་ཟག་ལན་གསུམ་
བརྗོད་༑ ༑གཞན་དོན་གང་ཟག་ལ་བརྗོད་ན། །འདུག་སྟེ་ལན་གསུམ་དགེ་
འདུན་ལ། །བརྗོད་ ཀུན་ འགྲེང་ སྟེ་ ལན་ གཅིག་ བརྗོད། །རང་ དོན་ གསུམ་
བརྗོད་འོས་ཕྱག་དགོས། །གཞན་གྱི་དོན་དང་གཅིག་བརྗོད་ལ། །ཕྱག་བྱ་མི་
དགོས་འབྲེལ་མེད་འབྲིམ། །སོར་བཤགས་མཐོལ་བ་བསྔགས་བརྗོད་དང་།།
རྐྱེན་དབང་དགག་བརྗོད་དམིགས་བསལ་ལོ།།
ཕྱིར་བཅོས་ཐབས་གྱུར་ནན་ཏུར་ལ། །དབྱེ་ན་དངོས་གསུངས་བཅོ་ལྔ་
སྟེ༑ ༑འཐབ་ཀྲོལ་བྱེད་པར་མི་འདོད་བཞིན། །གསོལ་བཞིའི་ལས་ཀྱིས་ཁྱད་
ཅན་ གྱི། །སྤྱོད་ ལྔ་ སྤང་ དགོས་ ཆད་ ལས་སུ། །བཀལ་ ཞིང་ མ་དུལ་ གནས་
འབྱིན་བསྡིགས། །ལྷག་མ་མ་བཅོས་རྒྱུན་བྱེད་ལ། །གཉེན་པོ་ཆུང་ངུའི་སྒོ་
ནས་སྨད། །ཁྱིམ་སུན་འབྱིན་པ་གནས་དེ་ནས། །ཕྱིར་བསྐྲད་ཁྱིམ་པར་བརྙས་
- 195 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བྱེད་ལ། །མཛའ་གཅུགས་དངོས་བསྐྱངས་ ཕྱིར་ འགྱེད་བཞི། །མ་མཐོང་མི་
འཆོས་ སྡིག་ལྟ་འཛིན། །འཐབ་ཀྲོལ་མ་ལོག་གཏན་འབེབས་ལས། །མ་ཞི་
འཐབ་ ཀྲོལ་ རྒྱུ་ ཉེར་ བསྒྲུབ། །མ་ དང་ བདེ་ གནས་ གནས་ དབྱུང་ བདུན།།
གདམས་བཞག་མ་དུལ་ གསོ་ སྦྱོང་བཞག །དེས་ ཀྱང་མ་དུལ་ དགག་དབྱེ་
བཞག །དགེ་ཚུལ་བསྙིལ་དང་ལྷུང་བཟེད་སྦུབ། །རིན་ཕྲེང་བསྙིལ་དོར་བཅུ་
བཞི་གསུངས། །བསྡུ་བ་བཅུ་བཞི་ཡུལ་རབ་བྱུང་། །ཆོ་ག་གསོལ་བཞི་ཁ་སྦུབ་
ཡུལ༑ ༑ཁྱིམ་པ་ཆོ་ག་གསོལ་འབའ་ཞིག །ངོ་བོས་དང་པོ་གཞི་སྨད་ནན།།
དབྱུང་བདུན་བསྙིལ་སྦུབ་དགུ་སྤངས་ནན། །གསོ་དགག་བཞག་གཉིས་རྣམ་
གཞག་ནན། །མི་འདོད་ལས་ཀྱིས་ཆད་བཅད་མཇུག །བཟོད་གསོལ་དགོས་
རུང་མཚན་ཉིད་དོ། །མི་འདོད་ཉིད་འཚོལ་ལས་གནས་ཀྱིས། །གནས་བཀག་
ཆད་པས་གྲངས་གཞུག་སེལ། །དགོས་རུང་གཞན་སྟོབས་ཀྱིས་གྲོལ་སྡུད།།
མི་འཆོས་དབྱུང་ལ་ལྟུང་ཁས་བླངས། །སྡིག་འཛིན་དབྱུང་ལ་བཞམས་བསྒོས་
བཟློག ༑མ་ལོག་དབྱུང་ལ་སྡིག་ནན་ཏུར། །མ་ཞི་དབྱུང་ལ་མངོན་སུམ་བརྒྱད།།
སྔོན་འགྲོར་དངོས་གསུངས་སྡིག་ལྟ་བཞིན། །གནས་དབྱུང་དྲུག་ལ་བཞམས་
བསྒོ་སྦྱར། །མགོ་མེད་དྲུག་ལ་མགོ་གདགས་ཟེར། །བསྡིགས་པས་མ་ལོག་
དབྱུང་དངོས་གསུངས། །སྨད་སོགས་གསུམ་མཐར་གནས་དབྱུང་སྦྱར། །མཇུག་
མེད་གསུམ་ལ་མཇུག་གདགས་ཟེར། །བསྐྲད་པས་སྐུར་བཟློག་མི་གཏོང་ན། །
ལྷག་མར་དངོས་གསུངས་བསྡིགས་སྨད་འགྱེད། །བཟློག་ཀྱང་མི་གཏོང་ལྷག་
མར་ སྦྱར། །མི་ འདོད་ འོག་ བཞག་ བཤུང་ ཕྱིར་ བརྗོད། །དགོས་ དོན་ འཕྲོ་
IQ
- 196 -



འདུལ་སྡོམ་པད་དཀར་ཕྲེང་མཛེས།
སྒྲ
བཅད་ རྗེས་མི་གཞུག །བྱ་ཡུལ་ཆོས་བཅུ་ ཆད་ལས་བཞིན། །བྱེད་པོ་དགེ་
འདུན་བཞི་ལྡན་གྱིས། །དབྱར་དང་གཡེང་དུས་མིན་པ་འོ། །སྦྱོར་ཆོག་གླེང་
དྲན་དངོས་གསོལ་བཞི། །མཇུག་ཆོག་བཅོས་ཤིག་དགེ་འདུན་གྱིས། བག་
ཡངས་བྱེད་པར་འགྱུར་ ཞེས་བརྗོད། །བསླབ་ བྱ་ ཀུན་ ཀྱང་ སྤྱོད་ ལྔ་ སྤོང་།།
བསྐྲད་པས་གནས་དབྱུང་དེར་བསྡད་དང༌། །ཕྱུང་བསྙིལ་སྦུབས་པས་ལྷན་
ཅིག་ཏུ། །ཆོས་ནོར་ལོངས་སྤྱོད་སྤོང་བཞག་གཉིས། །ས་གཞན་མ་ཡིན་གསོ་
དགག་ སྤོང་། །དགྲ་བཅོམ་བཟོད་གསོལ་ ཀུན་ ལས་ གྲོལ། །བཞག་ གཉིས་
གསོ་དགག་བྱས་པས་གྲོལ། །སྔར་སྟེང་ཕྱི་བྱས་སྔ་མ་གྲོལ། །ཆོས་ནོར་ཀུན་
སྤངས་ཕྱུང་བས་མིན། །རིན་ཕྲེང་བདེན་མཐོང་གྲོལ་གསུངས་དཔྱད། །ནན་
ཏུར་རྒྱུ་ཉེས་ ཁས་ལེན་བཅུག །མངོན་སུམ་བཞག་ལ་ བསྐོས་ པས་གླེང་།།
དམིགས་བསལ་འདུ་བ་མི་སྟེར་དང༌། །མ་མཐོང་སྐབས་མི་འབྱེད་པ་ལ།།
ཉེས་ལྡན་དགེ་འདུན་ལ་ གྲགས་དང་། །གླེང་བར་བྱེད་པས་ མངོན་མཐོང་
གཉིས༑ ༑ཡན་ལག་ཡིན་ཕྱིར་གནས་དབྱུང་བྱ། །བཟོད་དགོས་ཡུལ་དེ་ཆད་
ལས་གྲོལ། །བཟོད་པ་བླངས་ཡུལ་ཆོས་དགུ་ལྡན། །ཡང་དག་བསམ་རྟེན་ཆ་
ལུགས་བསླབ། །ང་རྒྱགས་གཞོམ་མཉམ་སྤྱོད་རྒྱུ་གཏོང་། །གསུམ་གསོལ་མ་
ལོངས་དགུ་ལྡན་ལས། །རྟེན་ནི་དགེ་འདུན་བཞི་ལྡན་སྟེང་། །ཆད་གཅོད་བྱེད་
དམ་ དེས་བསྐོས་ པས། །སྦྱོར་ མཇུག་ཚང་ བའི་ གསོལ་ བཞིས་ བླངས། །ཁ་
ཅིག་གླེང་དྲན་མ་བྱས་ན། །ནན་ཏུར་མི་ཆགས་དེ་བྱེད་ན། །ཀུན་སྐབས་མི་
འབྱེད་ལྷག་མར་ཕྱོགས། །ཕྱོགས་འགར་མི་འབྱེད་བརྗོད་བཅས་དང་། །ཁུར་
97 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཅས་སུ་འགྱུར་སྐབས་འབྱེད་ཀྱང་། །ཁས་མི་ལེན་ན་མ་མཐོང་དབྱུང་།།
ལེན་ཡང་ མི་ འཆོས་མི་འཆོས་ དབྱུང༌། །འཆོས་ན་ནན་ཏུར་མི་བྱེད་ ཕྱིར།།
བསྡིགས་ ནན་ གཞི་ སྟོར་ སྐྱོན་འགྱུར་ བཞིན། །སྨད་ སོགས་ གཞི་ སྟོར་ སྐྱོན་
འགྱུར་ཟེར། །སྐབས་མི་འབྱེད་ལ་སོགས་གྱུར་ཀྱང་། །ལྷག་མར་ཕྱོགས་སུ་མི་
འཇུག་པར། །ནན་ཏུར་གཞི་བཙན་བྱ་བར་གསུངས།།
བཤགས་དགོས་ལྟུང་དག་ཕན་ཡོན་བཅུ། །མྱོང་ངེས་སྡིག་དང་བདག་
གཅིག་པའི། །ལྟུང་བ་བཤགས་པས་བསྲབ་པ་ཙམ། །མྱོང་ངེས་མིན་སྡིག་
བདག་གཅིག་ལྟུང་། །བཤགས་པས་མངོན་གྱུར་བྱེད་བཅས་དག །དག་གྱུར་
མིང་རིགས་བརྗོད་ཕྱིར་བཅོས། །མཐར་བཙལ་རྐྱེན་མ་འབྱོར་མཚན་གྱུར།།
དགྲ་བཅོམ་ཐོབ་དང་སྟོང་ཉིད་བསྒོམ། །གསུམ་བཞི་རིམ་བཞིན་བཏགས་
ཙམ་དང་། །དག་པའི་འབྲས་ལ་དག་རྒྱུར་བཏགས། །བསམ་པ་སྔར་འགྱོད་
ཕྱིར་སྡོམ་དང་། །འཆོས་འདོད་མྱང་འདས་བསམ་པ་བཞི། །མཐོལ་དགོས་
འཆབ་ཉེས་ཁེགས་རྒྱུན་ཆད། །མཐོལ་ཡུལ་དགེ་སློང་ཆོས་བདུན་ལྡན། །བསྒོ་
གྱུར་བསྒོ་མཛད་དགེ་འདུན་ཀུན། །སོར་བཤགས་གནས་དེར་ཚོགས་པ་ཀུན། །
ལྟུང་བཞིན་བདུན་ལྡན་གཅིག་ལ་མཐོལ། །མ་རྙེད་དགེ་བསྙེན་ཡན་མཚན་
མཚམས༑ ༑གཞན་ལ་མཐོལ་འཆབ་ཉེས་ཁེགས་ཉེས། །རྟེན་ནི་སྡེ་ལྔ་གསོར་
རུང་ལྡན། །ཤེས་རང་ལུས་ཐ་ཕྱུང་མིན་བཞི། །དངོས་པོ་ལྟུང་ཡིན་བདག་རྒྱུད་
འབྲེལ༑ ༑ཤེས་ སམ་ ཡིད་ གཉིས་ མཐོལ་ ཟིན་ མིན། །ཆོ་ ག་ སྔགས་ གསུམ་
སོར་བཤགས་ གཅིག །ཐ་ཚིག་ གིས་བརྗོད་འཆབ་ཉེས་ཁེགས། །རབ་བྱུང་
- 198-



འདུལ་སྡོམ་པད་དཀར་ཕྲེང་མཛེས།
རྣམ་གསུམ་ལྟུང་བཤགས་དགོས། །ལྟུང་དག་བཤགས་ཡུལ་ཐུན་མོང་ཆོས།།
བདུན་སྟེང་མིང་རིགས་མཐུན་མ་གོས། །རྟེན་ནི་མ་རྫོགས་སྡོམ་གསོར་རུང་།།
ཤེས་རང་ལུས་ཐ་བསྙིལ་མིན་དངོས། །བཤགས་ཉེས་བདག་འབྲེལ་ཤེས་དྲན་
ནུས༑ ༑འཆབ་གཉིས་མི་ལྡན་ཆོ་ག་ནི། །སྦྱོར་དངོས་མཇུག་གསུམ་ཚང་བས་
བཤགས༑ ༑ཕམ་འདྲ་མི་འདག་བསྡམ་བྱ་བསྡམས། །རྫོགས་ པས་མཐོལ་
དགོས་བཤགས་རྟེན་རུང་། །ལྷག་འཆབ་མཐོལ་བས་སྤོ་བ་འཆགས། །ཡུལ་
ཆོས་བདུན་ ལྡན་ རྟེན་ བཞི་ ལྡན། །དངོས་ པོ་ འཆབ་ ཉེས་ ཕམ་ བསྡམ་ བྱ།།
འཆབ་ཉེས་ལས་གཞན་བདག་རྒྱུད་འབྲེལ། །ཤེས་ཤིང་དྲན་ནུས་ཆོ་ག་ནི།།
ཚང་བའི་སྔགས་མུ་བཅུ་དགུས་མཐོལ། །ལྟུང་གཅིག་གཉིས་མང་དཔག་མེད་
བཞིར༑ ༑ཞག་གཅིག་གཉིས་མང་གྲངས་ཤེས་དང་། །མི་ཤེས་ཞག་གྲངས་
དཔག་མེད་ལྔར། །འཆབ་ཉེས་མཐོལ་སྔགས་བཅུ་དགུ་སྟེ། །ལྟུང་དཔག་མེད་
ལ་གྲངས་ཤེས་དོར། །མཐོང་སྡོམ་མི་འབྲི་ཐབས་ལེགས་བྱ། །འཆབ་ཉེས་་་་་
བཤགས་དགོས་དེ་དག་འགྱུར། །ལྟུང་གང་ཕམ་ལྷག་བསྡམས་བཅབས་ལས།།
གཞན་པའི་འཆབ་ཉེས་བདག་རྒྱུད་འབྲེལ། །ངོ་བོ་ཤེས་ཤིང་དྲན་ནུས་གསུམ།།
ཕམ་ བཅབས་ མི་བཅོས་ ལྷག་ བཅབས་ སྤོ། །ཡིད་ གཉིས་ ཟ་ ན་ ལྟུང་ བྱིན་
བརླབ༑ ༑ཡུལ་ཆོས་བརྒྱད་ལྡན་རྟེན་བཞི་ལྡན། །ཆོ་ག་བཤགས་པ་མུ་དགུས་
བཤགས༑ ༑མཇུག་ཏུ་མཐོང་སྡོམ་ལན་གསུམ་འདྲི། །དངོས་ ལྟུང་བཤགས་
དགོས་དེ་དག་འགྱུར། །ལྟུང་གང་བཤགས་བྱ་གཉིས་སྔར་བཞིན། །ཡུལ་ཆོས་
བརྒྱད་ལྡན་གྲངས་ཁྱད་ནི། །ཕམ་སྦོམ་ལྕི་ཡང་ལྷག་སྦོམ་ལྕི། །ཡང་བ་མན་
- 199 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཆད་རིམ་པ་བཞིན། །དྲུག་བཞི་ལྔ་དང་གཅིག་ལ་བཤགས། །མཇུག་ཏུ་མཐོང་
སྡོམ་ ཐབས་ ལེགས་ བྱ། །དམིགས་བསལ་གང་ ཟག་ ཁྱད་ཅན་ ལྔས། །ཕམ་
ལྷག་སྦོམ་ཀུན་ལྷག་མ་འང་། །སྦོ་མགུ་མ་སྤྱོད་གཅིག་མདུན་བཤགས། །རྟེན་
ཆོས་བཞི་ལྡན་ཆོ་ག་ནི། །ཁྱད་ཅན་མ་གཏོགས་སྤང་ལྟུང་ལ།། སྤང་འབྲལ་
སྔོན་བཏང་དངོས་གཞི་ལ། །ལྟུང་གཅིག་གཉིས་མང་དཔག་མེད་བརྗོད། །
མཚན་ལྟ་མི་མཐུན་ལ་བཤགས་ན། །རིམ་བཞིན་དག་སྲིད་གཏན་མི་འདག །
སྤོ་དགོས་ལྷག་བཅབས་ཉེས་དག་འགྱུར། །ནོར་ཡུལ་དགེ་འདུན་ཆོས་བཞི་
ལྡན༑ ༑རྟེན་ནི་ཐུན་མོང་ཆོས་བརྒྱད་སྟེང་། །སྔར་ནོད་ཁྱད་ཅན་མིན་བཅུ་ལྡན།།
གང་དོན་ནོད་པ་ལྷག་བཅབས་ཉེས། །ཁྱད་མིན་རྒྱུད་འབྲེལ་ཤེས་དྲན་ནུས། །
ལྟུང་ཆོས་གསུམ་ལྡན་དག་དོན་དུའོ། །ཡུན་ཚད་བཅབས་ཞག་གྲངས་དེ་སྲིད།།
མང་བྱུང་དུས་རིང་དེ་སྲིད་དུའོ། །ཆོ་ག་སྦྱོར་མཇུག་ཚང་བ་ཡི། །དངོས་གཞི་
གསོལ་བཞིས་སྦྱིན་སྒྲ་བཤད། །རང་བཞིན་ས་ནས་དམན་པར་སྤོ། །སྤོ་བ་
སྤྱོད་ཡུལ་བཞི་གྲངས་ཚང་། །ས་རང་མཚམས་གནས་མཚན་ལྟ་མཐུན། ། །
གནས་ནི་གནས་བརྟན་སོ་ཐར་གནས། །སྤོ་སྤྱོད་མི་མཐུན་གཞན་གསུམ་མེད།།
གང་དུ་སྤོ་ནོད་གནས་ཡིན་པ། །རྟེན་ལྟུང་ཡུན་ཚད་སྔར་དང་འདྲ། །གུས་བྱ་
བདག་བྱེད་ལྷག་མཉམ་སྤྱོད། །མཁན་སོགས་བྱེད་དང་ཆད་གཅོད་ལས། །
གྲོགས་བསྟེན་ཁྱད་ཅན་སྤྱོད་ལྔ་སྤང་། །དམན་སྤྱོད་ལྔ་བསྟེན་ནངས་པར་དུས།།
སྔ་ བར་ སྒོ་ དབྱེ་ མར་ མེ་ སྦར། །ཆོས་ སྟོན་ དུས་ སུ་ གཎྜི་ བརྡུང་། །ཁྲི་ སྟན་
བཤམས་པ་ལ་སོགས་བྱ། །གདུགས་ཚོད་དུས་སུ་ལག་ཆུ་དང་། །ཟས་བྲིམ་
- 200 -



འདུལ་སྡོམ་པད་དཀར་ཕྲེང་མཛེས།
སོགས་བྱ་ཐམས་ཅད་དུས། །དུས་ཚོད་འདས་དང་འབྱུང་འགྱུར་བརྗོད། ། །
དགོང་ཀའི་དུས་སུ་དགེ་འདུན་གྱི། །རྐང་བཀྲུ་བསྐུ་མཉེ་དྲིལ་ཕྱི་བྱ། །སྤོ་སྤྱོད་
སྔོན་ སོང་ རྫོགས་ ཕ་མས། །ལྷག་ བཤགས་ ཕྱིར་ དང༌ དགེ་ སློང་ མས། །ལྕི་
འདས་བཤགས་ཕྱིར་མགུ་བ་སྤྱད། །དགོས་པ་དབྱུང་ཆགས་རྟེན་འགྱུར་དང་།།
ལྕི་འདས་བཤགས་པའི་རྟེན་དུ་འགྱུར། །དུས་ཕས་ཞག་དྲུག་མས་ཟླ་ཕྱེད། །
མགུ་ནོད་ གནས་ དེར་ དགེ་འདུན་རྣམས། །ཐུགས་ མགུ་ བྱེད་ པས་དེ་སྐད་
བརྗོད༑ ༑ལྕི་འདས་གཉིས་ཀའི་དགེ་འདུན་ཡང་། །དབྱུང་དགོས་ལྷག་ལྟུང་
དག་པར་འགྱུར། །ཡུལ་ནི་བརྒྱད་སྟེང་ཁྱད་ཅན་མིན། །མགུ་ལྡན་རྟེན་ནི་ཉི་
ཤུ་འམ། །བཞི་བཅུའི་གྲངས་ཚང་སོགས་བཞི་ལྡན། །ལྟུང་གང་ལྷག་དངོས་
གསུམ་ ལྡན་ སྟེང་། །འཆབ་ སེམས་མི་ལྡན་ སྦྱོར་ཚང་བའི། །གསོལ་བཞིས་
དབྱུང་ཞིང་གསོལ་བརྗོད་པར། །བསྡིགས་ཤིང་མཇུག་སྡུད་གཟེངས་བསྟོད་
བྱ༑ ༑སྤོ་མགུ་བཞི་ནས་སྤོ་མགུ་གཉིས། །ཞག་ལོན་རིགས་འདྲ་གཞན་བྱུང་
ན༑ ༑སྔར་སྤྱད་ཞིག་པས་མཚན་ཉིད་འཕོ། །གཞི་ནས་དང་ནི་ཡང་གཞི་ནས།།
སྤོ་མགུའི་མིང་གིས་སྦྱིན་མིང་འཕོ། །དེ་གཉིས་མ་ལོན་གཞན་བྱུང་ན།། སྔར་
སྤྱད་མ་ཞིག་མཚན་མི་འཕོ། །གཞི་ནས་དང་ནི་ཡང་གཞི་ནས། །སྤྲོ་མགུའི་
མིང་གིས་སྦྱིན་མིང་འཕོ། །སླར་ཡང་གཞི་ནས་སྤོ་མགུ་སྦྱིན། །མ་ལོན་གཞན་
བྱུང་ཡང་གཞི་ནས། །སྦྱིན་པ་མཚན་མིང་གཉིས་མི་འཕོ། །དེ་ནི་ཞག་ལོན་
གཞན་བྱུང་ནས་། །ཡང་སྦྱིན་མཚན་འཕོ་མིང་མི་འཕོ། །དེ་ ལྟར་ རྒྱ་འདུལ་
རྗེས་འབྲང་གསུངས། །སྤོ་མགུ་སྔར་བླངས་མ་ཆགས་པར། །གཞན་བྱུང་སྔ་
- 201 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྦྱིན་གཞི་ནས་མིན། །སྔ་འཆབ་ཕྱི་མི་འཆབ་སྤོ་བས། །བཅབས་ཉེས་དག་
བྱས་དངོས་བཤགས་ཕྱིར། །མགུ་སྦྱིན་གཉིས་འཆབ་གཉིས་མིང་བརྗོད།། ཆོ་
ག་གཅིག་གིས་སྤོ་སྦྱིན་རུང་། །མགུ་སྦྱིན་དེ་བཞིན་སྔ་ཕྱི་གཉིས། །བཅབས་
ཡུན་མི་མཉམ་རིང་རྗེས་འཇུག །སྒོ་གསུམ་མགུ་གསུམ་སྤོ་རེའི་མཐར། །མགུ་
སྦྱིན་གསུམ་རེ་བཅོ་ལྔ་འོ། །མགུ་རྐྱང་གསུམ་མཐར་དབྱུང་བ་གསུམ། །སྤོ་བ་
རེའི་མཐར་མགུ་སྦྱིན་དབྱུང་། །གསུམ་རེ་བཅུ་གཉིས་དེ་ཡི་ཕྱིར། །ཆོ་ག་ཉེར་
བདུན་ གསོལ་བཏབ་མཚུངས། །བསྡིགས་ དབྱུང་ མཇུག་ སྡུད་ ཁ་ སྦུབ་ཏུ།།
བསྙལ་ བ་ ལ་ བྱ་ བསླངས་ནས་ནི། །གཟེངས་ བསྟོད་ བྱ་ བར་ འགྲེལ་ ཆུང་
གསུངས༑ ༑བམ་ལྔར་ ཁ་ སྦྱབ་ གན་ རྐྱལ་དང༌། །གློས་ ཕབ་ འགྱེལ་ གསུམ་
འདམ་ངར་གསུངས། །འོས་མིན་བསྲུང་བརྗིད་ཕྱིར་འཆལ་བསྐྲད། །སྨད་ནན་
ཆོ་ག་དོད་ཐུབ་ཕྱིར། །སྨད་ནན་ཕན་ཚུན་བསམ་པ་ལས། །ཆོ་ག་གཞན་བྱེད་
གང་བསམ་འཆགས། །སྤང་ནན་བཞག་ནན་དོད་ཐུབ་ཕྱིར། །རིམ་བཞིན་དབྱུང་
བདུན་བཞག་གཉིས་ཡང་། །སྦྱིན་ལས་བསྐོ་ལས་དེ་བཞིན་འཆགས། །ཆོ་ག་
དོད་ནི་མི་ཐུབ་ཕྱིར། །རྫོགས་འདོད་ཁང་གནང་ བྱིན་པས་མིན། །དེ་ནི་མ་
འཁྲུལ་དབང་བྱས་ཀྱི། །ཆོ་ག་འདུ་ཤེས་འཁྲུལ་གྱུར་ན། །ཆོ་ག་དོད་མི་ཐུབ་
ཀྱང་འཆགས། །ཁ་སྦུབ་དགོས་དོན་ཉེས་པ་ལ། །མི་འཇུག་ཞུགས་པ་ལས་
བཟློག་ འགྱུར། །ཡུལ་ནི་ ཁྱིམ་པ་ གཤེ་སྐུར་འདེབས། །འཁོར་ གཏོགས་ ཁ་
སྒྲུབ་དང་འབྲེལ་མིན། །ཁྱིམ་ཚོགས་ཐ་དད་བཞིར་ལོངས་མིན། །ཤེས་རང་
ལུས་ ཐ་ གནས་བདུན་ལྡན། །རྟེན་ཆོས་བཞི་ལྡན་ཆོ་ ག་ ནི། །གསོལ་ སྦུབ་
- 202 -



འདུལ་སྡོམ་པད་དཀར་ཕྲེང་མཛེས།
མཇུག་ ཁྱིམ་དེར་གོ་ བྱ། །མཚམས་བཞིར་དགེ་ འདུན་ སོ་ སོར་བཀོད། །དེ་
བཞིན་རེ་ལྡེས་ནོན་སྟེང་ན། །བྱེད་པོ་འདུག་སྟེ་ཆོ་ག་ནི། །གཅིག་གིས་ཁྱིམ་
བཞི་ གཅིག་ཅར་ སྦུབ། །བཟོད་ གསོལ་ ཁ་ བསྲང་ ཆད་ ལས་ གྲོལ། །བསྲང་
ཡུལ་ཉེས་གཏོང་ཁ་སྦུབ་འབྲེལ། །གསོལ་གསུམ་གཞན་ལྔ་སྦུབ་དང་འདྲ།།
རྟེན་འདྲ་ཆོ་ག་གསོལ་བའི་ལས། །བསླབ་བྱིན་ནོད་ཡུལ་ཆོས་བཞི་ལྡན།།
རྟེན་ནི་སྦྱིན་ལས་བསྒྲུབ་བྱ་བཞིན། །རྩ་ལྟུང་འཆབ་མེད་རྒྱུད་འབྲེལ་ཤེས།།
དྲན་ནུས་གསུམ་ལྡན་དག་དོན་དུ། །ཇི་སྲིད་འཚོ་བར་ཁྱད་སྤྱོད་སྤོང་། །དམན་
སྤྱོད་ ལྔ་ བསྟེན་ བསླབ་ པ་ ནི། །གསོལ་ བཞིས་ བྱིན་ པས་ དེ་ སྐད་ བརྗོད།།
བསླབ་སྤྱད་ཡུལ་གནས་སྤོ་སྤྱད་བཞིན། །གནས་ཆོས་ཐ་དོར་གཉིས་ལྡན་ནོ།།
གང་འདག་དོན་དང་ཡུན་ཚད་ནི། །བསླབ་པ་ནོད་པའི་སྐབས་དང་འདྲ། ། །
དགྲ་བཅོམ་ཐོབ་དང་མཐུན་མིན་ཕམ། །བྱུང་བ་མཚན་གྱུར་དུས་མིན་གྲོལ།།
བསླབ་པ་སྤྱད་ཚུལ་སྤོ་སྤྱོད་བཞིན།། །
དུས་ དང༌ དུས་ མིན་ བསྡུས་ འབྱུང་ གཞིར། །ལྷག་ མའི་ བཅབས་ ཉེས་
རྫོགས་བསྐྱེད་གཞི། །དངོས་པོ་ལྷག་མ་ཆོས་གསུམ་ལྡན། །གནས་ནི་མཐོལ་
ཡུལ་བདུན་ལྡན་ཡོད། །འདུ་ཤེས་མ་འཁྲུལ་བརྗོད་འདོད་མེད། །སྦྱོར་བ་མི་
མཐོལ་མཚན་འདས་རྫོགས། །སྤོ་མགུ་སྤྱོད་འཕྲོར་བབས་ནས་སླར། །བླངས་
ཚེ་སྤྱོད་དགོས་སྨྱོས་པ་བཞིན། །བབས་སྨྱོ་གསར་སྐྱེའི་རྟེན་མིན་ཡང་། །སྐྱེས་
ཟིན་ གནས་ པའི་ རྟེན་ ཡིན་ ཕྱིར། །མ་ རྫོགས་ ལྷག་མེད་ གསུངས་ པ་ ཡང་།།
རྫོགས་མ་མྱོང་ལ་དགོངས་ ཞེས་གསུངས། །སྤོ་མགུ་སྤྱོད་གསོལ་སྦྱིན་དང་
- 203 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ངག་གསོ་དགག་བཞག་རྣམས་བྱ། །དེས་ཀྱང་མ་དུལ་གནས་དབྱུང་སྦྱར། །མི་
མཉེས་སྐབས་ འབྱེད་ཕུར་བཅས་དང་། །གདམས་ངག་བཞག་སོགས་སྔར་
བཞིན་སྦྱར། །མཉེས་པར་སྐབས་ཕྱེ་ལྟུང་གླེང་བྱ། །བརྗོད་བཞིན་མི་ལེན་ཉིད་
འཚོལ་སྦྱིན། །ཤེས་བཞིན་མི་ལེན་མ་མཐོང་དབྱུང་། །རྒྱུ་ལེན་ངོ་བོ་མི་ལེན་
ན་༑ ༑བཞམས་བསྒོ་སོགས་བྱ་མ་བཏང་ན། །སྡིག་ལྟ་མི་གཏོང་གནས་དབྱུང་
བྱ༑ ༑ཁས་ བླངས་ མི་ འཆོས་ མི་ འཆོས་ དབྱུང་། །དགག་ དབྱེ་ ཚུལ་ བཞིན་
གསུམ་བརྗོད་རྫོགས། །ནད་རྐྱེན་གཉིས་སམ་གཅིག་བརྗོད་རྫོགས། །དེ་ལ་
ལོ་དེའི་དགག་བཞག་མེད། །འཇོག་པར་བྱེད་དང་དེས་བསྐོས་ལས། །གཞན་
དང་ གསོ་ དགག་ བྱས་མི་ གྲོལ། །འབྱིན་པར་བྱེད་པའི་ཕྱུང་དེ་དང་། །ལྷན་
ཅིག་ཆོས་ནོར་སྤྱོད་མི་ གྲོལ། །དགག་བཞག་དགག་དུས་མིན་པར་མིན།།
དམིགས་བསལ་དགག་དབྱེ་བྱེད་ཁར་རུང་། །དེ་ཡི་སྔོན་འགྲོ་གླེང་དྲན་ཡང་།།
གསོ་བཞག་དབྱར་ཚུལ་ནང་མི་བྱ། །འཐབ་ཀྲོལ་གནས་ཕྱུང་བཟོད་གསོལ་
བར༑ ༑རིམ་བཞིན་བཟོད་སྦྱིན་མཐུན་པ་སྦྱིན། །མཐུན་པའི་གསོ་སྦྱོང་སྦྱིན་
འོག་ཏུ། །མཐུན་པའི་གསོ་སྦྱོང་དངོས་དེ་བྱ།། །
ལས་བྱེ་དངོས་ཀྱི་གཞི་ཡི་གནས། །གླིང་གསུམ་གང་རུང་མཚམས་ནང་
ཡིན༑ ༑ཡུལ་ནི་བརྒྱད་ཚང་ཁ་སྐོང་འོས། །སོ་སྐྱེའི་དགེ་འདུན་བྱེད་པོ་ནི།།
ཆོས་མིན་སྨྲ་བའོ་ཤེས་མ་འཁྲུལ། །ཀུན་སློང་ལས་གཞན་བྱེད་པར་འདོད།།
སྦྱོར་བ་དེར་ཞུགས་མཐར་ཐུག་ནི། །ལས་དེ་ཕལ་ཆེར་བྱས་ན་རྫོགས། །སྤྱོད་
པའི་དབྱེན་གཏོགས་ལྟུང་སྦོམ་འགྱུར། །མཚམས་ནང་ཆོས་པས་ཆོས་མིན་
- 206 -



འདུལ་སྡོམ་པད་དཀར་ཕྲེང་མཛེས།
ལས༑ ༑འདུལ་ལས་ཐ་དད་བྱས་མི་བྱེ། །གཟུ་བོསནང་མིན་མཚམས་ཕྱིར་བྱ།།
འཁོར་ལོས་དབྱེན་གཞིར་གནས་དུས་ཡུལ། །རྟེན་དང་དབྱེ་དོན་སྔར་
བཤད་ཟིན། །མ་འཁྲུལ་ཀུན་སློང་འབྱེད་འདོད་ཀྱིས། །བསླབ་ཚིག་ལྔ་བརྗོད་
འབྱེད་པར་ཞུགས། །མཐར་ཐུག་ཕྱེད་གྱུར་ལྟུང་སྦོམ་པོ། །སྡིག་པ་མཚམས་
མེད་བྱེད་པོར་ལྡན། །ཉེས་དམིགས་ཕྱེ་ནས་མ་འདུམས་པར། །སྟོན་གཅིག་
ཞིང་དུ་ལམ་ལྔ་སོགས། །ཡོན་ཏན་མི་སྐྱེ་ལྷ་ཀླུ་འཁྲུག །ཡུན་ཚད་ཞག་གཅིག་
ནང་འདུམ་དེས། །དབྱེན་ནི་དགེ་འདུན་ཉིད་ལ་ལྡན། །འོ་ཤ་ཚ་གོས་དགོན་
བསླབ་ལྔ། །བྱེད་པོ་ལྟ་བ་མི་མཐུན་ཕྱིར། །ཆོས་མིན་ཕྱོགས་ པའི་ཁ་སྐོང་
མིན།།
རྩོད་ ཞིའི་ དགོས་ དོན་ རྩོད་ ཞི་ འགྱུར། །ནང་ གི་ རྩོད་ རྒྱུ་ ཆགས་ སྡང་
སོགས༑ ༑ཕྱི་ཡི་རྩོད་རྒྱུ་དེ་ཉིད་ལ། །ལོག་སྒྲུབ་སྤོང་དང་ལྟུང་བཅས་དང་།།
ལས་ལ་མཐུན་པ་མི་སྦྱིན་བཞི། །ཕལ་པས་མངོན་སུམ་གྱིས་གཏན་དབབ།།
མི་ནུས་ནུས་ ཕྱིར་ དེ་སྐད་བརྗོད། །རྟག་ བདག་ ལོག་ སྒྲུབ་ རྒོལ་ ཕྱི་རྒོལ།།
འགྱེད་ཕྱིར་རྩོད་པ་འབྱུང་བའི་རྒྱུ། །གདམས་ངག་བཞག་སོགས་ལོགས་ཤིག་
སྤོང་༑ ༑མི་གདམས་ཕྱིར་རྩོད་འབྱུང་བའི་རྒྱུ། །གསོ་ལྷག་ལྟུང་བཅས་ཁས་མི་
ལེན༑ ༑ལྟུང་ཕྱིར་རྩོད་རྒྱུ་ལྷག་མེད་མིན། །མི་འདུ་ཕྱིར་བཟློག་མི་མཐུན་བྱེད།།
བྱ་བ་ལས་ཕྱིར་རྩོད་པའི་རྒྱུ། །ངོ་བོ་མི་མཐུན་སྨྲས་ཚིག་ཕྱིར། །སེམས་གཞོལ་
འཁོན་འཛིན་ཤེས་པ་སྟེ། །འཐབ་སོགས་འབྲས་ལ་རྒྱུ་མིང་བཏགས། །དགེ་
སོགས་གསུམ་གསུངས་རྒྱུ་ལ་དགོངས། །དབྱེ་གཞི་རྩོད་ཙམ་ཆེ་ལོང་དབྱེ།།
- 207 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ངག་གསོ་དགག་བཞག་རྣམས་བྱ། །དེས་ཀྱང་མ་དུལ་གནས་དབྱུང་སྦྱར། །མི་
མཉེས་སྐབས་ འབྱེད་ཕུར་བཅས་དང་། །གདམས་ངག་བཞག་སོགས་སྔར་
བཞིན་སྦྱར། །མཉེས་པར་སྐབས་ཕྱེ་ལྟུང་གླེང་བྱ། །བརྗོད་བཞིན་མི་ལེན་ཉིད་
འཚོལ་སྦྱིན། །ཤེས་བཞིན་མི་ལེན་མ་མཐོང་དབྱུང་། །རྒྱུ་ལེན་ངོ་བོ་མི་ལེན་
ན༑ ༑བཞམས་བསྒོ་སོགས་བྱ་མ་བཏང་ན། །སྡིག་ལྟ་མི་གཏོང་གནས་དབྱུང་
བྱ༑ ༑ཁས་ བླངས་ མི་ འཆོས་ མི་ འཆོས་ དབྱུང་། །དགག་ དབྱེ་ ཚུལ་ བཞིན་
གསུམ་བརྗོད་རྫོགས། །ནད་རྐྱེན་གཉིས་སམ་གཅིག་བརྗོད་རྫོགས། །དེ་ལ་
ལོ་དེའི་དགག་བཞག་མེད། །འཇོག་པར་བྱེད་དང་དེས་བསྐོས་ལས། །གཞན་
དང་ གསོ་ དགག་བྱས་མི་ གྲོལ། །འབྱིན་པར་བྱེད་ པའི་ཕྱུང་དེ་ དང་། །ལྷན་
ཅིག་ཆོས་ནོར་ སྤྱོད་ མི་ གྲོལ། །དགག་བཞག་དགག་དུས་མིན་པར་མིན།།
དམིགས་བསལ་དགག་དབྱེ་བྱེད་ཁར་རུང་། །དེ་ཡི་སྔོན་འགྲོ་གླེང་དྲན་ཡང་།།
གསོ་བཞག་དབྱར་ཚུལ་ནང་མི་བྱ། །འཐབ་ཀྲོལ་གནས་ཕྱུང་བཟོད་གསོལ་
བར༑ ༑རིམ་བཞིན་བཟོད་སྦྱིན་མཐུན་པ་སྦྱིན། །མཐུན་པའི་གསོ་སྦྱོང་སྦྱིན་
འོག་ཏུ། །མཐུན་པའི་གསོ་སྦྱོང་དངོས་དེ་བྱ།། །
ལས་བྱེ་དངོས་ཀྱི་གཞི་ཡི་གནས། །གླིང་གསུམ་གང་རུང་མཚམས་ནང་
ཡིན༑ ༑ཡུལ་ནི་བརྒྱད་ཚང་ཁ་སྐོང་འོས། །སོ་སྐྱེའི་དགེ་འདུན་བྱེད་པོ་ནི།།
ཆོས་མིན་སྨྲ་བའོ་ཤེས་མ་འཁྲུལ། །ཀུན་སློང་ལས་གཞན་བྱེད་པར་འདོད།།
སྦྱོར་བ་དེར་ཞུགས་མཐར་ཐུག་ནི། །ལས་དེ་ཕལ་ཆེར་བྱས་ན་རྫོགས། །སྤྱོད་
པའི་དབྱེན་གཏོགས་ལྟུང་སྦོམ་འགྱུར། །མཚམས་ནང་ཆོས་པས་ཆོས་མིན་
- 206 -



འདུལ་སྡོམ་པད་དཀར་ཕྲེང་མཛེས།
ལས༑ ༑འདུལ་ལས་ཐ་དད་བྱས་མི་བྱེ། །གཟུ་བོསནང་མིན་མཚམས་ཕྱིར་བྱ།། །
འཁོར་ལོས་དབྱེན་གཞིར་གནས་དུས་ཡུལ། །རྟེན་དང་དབྱེ་དོན་སྔར་
བཤད་ཟིན། །མ་འཁྲུལ་ཀུན་སློང་འབྱེད་འདོད་ཀྱིས། །བསླབ་ཚིག་ལྔ་བརྗོད་
འབྱེད་པར་ཞུགས། །མཐར་ཐུག་ཕྱེད་གྱུར་ལྟུང་སྦོམ་པོ། །སྡིག་པ་མཚམས་
མེད་བྱེད་པོར་ལྡན། །ཉེས་དམིགས་ཕྱེ་ནས་མ་འདུམས་པར། །སྟོན་གཅིག་
ཞིང་དུ་ལམ་ལྔ་སོགས། །ཡོན་ཏན་མི་སྐྱེ་ལྷ་ཀླུ་འཁྲུག །ཡུན་ཚད་ཞག་གཅིག་
ནང་འདུམ་དེས། །དབྱེན་ནི་དགེ་འདུན་ཉིད་ལ་ལྡན། །འོ་ཤ་ཚ་གོས་དགོན་
བསླབ་ལྔ། །བྱེད་པོ་ལྟ་བ་མི་མཐུན་ཕྱིར། །ཆོས་མིན་ ཕྱོགས་ པའི་ཁ་སྐོང་
མིན།།
རྩོད་ ཞིའི་ དགོས་ དོན་ རྩོད་ ཞི་ འགྱུར། །ནང་ གི་ རྩོད་ རྒྱུ་ ཆགས་ སྡང་
སོགས༑ ༑ཕྱི་ཡི་རྩོད་རྒྱུ་དེ་ཉིད་ལ། །ལོག་སྒྲུབ་སློང་དང་ལྟུང་བཅས་དང༌།།
ལས་ལ་མཐུན་པ་མི་སྦྱིན་བཞི། །ཕལ་པས་མངོན་སུམ་གྱིས་གཏན་དབབ།།
མི་ནུས་ནུས་ ཕྱིར་ དེ་ སྐད་ བརྗོད། །རྟག་བདག་ ལོག་སྒྲུབ་ རྒོལ་ཕྱི་རྒོལ།།
འགྱེད་ཕྱིར་རྩོད་པ་འབྱུང་བའི་རྒྱུ། །གདམས་ངག་བཞག་སོགས་ལོགས་ཤིག་
སྤོང་། །མི་གདམས་ཕྱིར་རྩོད་འབྱུང་བའི་རྒྱུ། །གསོ་ལྷག་ལྟུང་བཅས་ཁས་མི་
ལེན༑ ༑ལྟུང་ཕྱིར་རྩོད་རྒྱུ་ལྷག་མེད་མིན། །མི་འདུ་ཕྱིར་བཟློག་མི་མཐུན་བྱེད།།
བྱ་བ་ལས་ཕྱིར་རྩོད་པའི་རྒྱུ། །ངོ་བོ་མི་མཐུན་སྨྲས་ཚིག་ཕྱིར། །སེམས་གཞོལ་
འཁོན་འཛིན་ཤེས་པ་སྟེ། །འཐབ་སོགས་འབྲས་ལ་རྒྱུ་མིང་བཏགས། །དགེ་
སོགས་གསུམ་གསུངས་རྒྱུ་ལ་དགོངས། །དབྱེ་གཞི་རྩོད་ཙམ་ཆེ་ལོང་དབྱེ།།
- 207 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྩོད་བཞི་མཚན་གཞི་སྔར་བཤད་བཞིན། །ཞིབ་དབྱེ་མི་གདམས་ཕྱིར་རྩོད་ལ།།
རྒྱུ་བཅས་གཅིག་དང་རྒྱུ་མེད་ལ། །གཞི་མེད་གཞི་གཞན་རྗེས་སྒྲུབ་དང་།།
ཕྱིར་བཅོས་མི་བལྟོས་མྱོས་བྱས་བཞི། །ལྟུང་ཕྱིར་རྩོད་ལ་ཉེས་ངོ་ཤེས། །རྩོད་
གསུམ་མི་ཤེས་རྩོད་པ་གཅིག །དང་པོར་ཕྱིར་འཕྲོས་མེད་པ་དང་། །ཕྱིར་
འཕྲོས་ཉི་ཚེ་མཐའ་དག་འབྲེལ། །འགྱེད་ཕྱིར་རྩོད་གཅིག་ལས་བྱ་ཕྱིར། །
རྩོད་པ་གཅིག་སྟེ་བཅུ་གཅིག་གོ །འཆི་འམ་བསླབ་ཕུལ་ཀུན་ཞི་བྱེད། །མཐུན་
སྦྱིན་བྱ་ཕྱིར་རྩོད་ཞི་བྱེད། །དངོས་ ཡིན་ གཞན་རྣམས་བརྒྱུད་ནས་སོ། །སོ་
སོའི་ཞི་བྱེད་རྒོལ་དང་གཟུ། །དགེ་འདུན་གསལ་དང་གསལ་བའི་གསལ། །
དགེ་འདུན་བཞིན་དང་སྡེ་སྣོད་འཛིན། །གནས་བརྟན་མཐུ་ལྡན་མངོན་སུམ་
གྱིས༑ ༑འགྱེད་ཕྱིར་རྩོད་པ་ཞི་བར་བྱེད། །མ་ནུས་གང་མང་གིས་ཞི་བྱེད། །
དེས་ ཀྱང་ མ་ནུས་ གཅིག་ གམ་ གཉིས། །གཏན་ འབེབས་ ཉེར་ ཞིའི་ གནས་
དབྱུང་བྱ། །མི་གདམས་ཕྱིར་རྩོད་རྒྱུ་བཅས་ལ། །མངོན་སུམ་བརྒྱད་དང་རྒྱུ་
མེད་པ། །དང་པོ་གསུམ་དང་ཐ་མ་ལ། །རིམ་བཞིན་དྲན་དང་མ་མྱོས་པའི། །
འདུལ་བ་སྦྱིན་པའི་དག་རྒྱ་སྟེར། །ལྟུང་ཕྱིར་རྩོད་པ་ཞི་བྱེད་ལ། །ངོ་ཤེས་
འཕྲོས་མེད་རྩོད་རྒྱུ་གཉིས། །ཁས་མི་ལེན་ཅིང་མི་འཆོས་རྩོད། །ཁས་བླངས་
བཅོས་པས་ཞི་བར་བྱེད། །མི་ལེན་ཁོ་ན་བླངས་པས་ཞི། །ཕྱིར་འཕྲོས་ཉི་ཚེ་
མངོན་སུམ་གྱིས། །མཐའ་དག་འབྲེལ་རྩོད་ཕྱོགས་ཕན་ཚུན། །བཤགས་པའི་
ཞི་བྱེད་མི་ཤེས་རྩོད། །ངོ་བོ་ཉིད་འཚོལ་སྦྱིན་པས་ཞི། །ལས་ཕྱིར་རྩོད་པ་
མཐུན་སྦྱིན་གྱིས། །རྒྱུ་མཚན་མཚུངས་ཕྱིར་ ཀུན་ གྱིས་ ཀྱང་། །ངོ་ཤེས་ལྟུང་
- 208 -



འདུལ་སྡོམ་པད་དཀར་ཕྲེང་མཛེས།
ཕྱིར་རྩོད་ལ་གསུམ། །གདམས་ ཕྱིར་རྒྱུ་མེད་རྩོད་ལ་བཞི། །དངོས་གསུངས་
མཚུངས་ཕྱིར་འཁྲུལ་མར་སྦྱར། །འཕྲོས་མེད་རྩོད་ལ་ཁས་བླངས་བཅོས། །ཉི་
ཚེར་མངོན་སུམ་ཞི་བྱེད་དུ། །དངོས་གསུངས་མཚུངས་ཕྱིར་བསྣོལ་མར་སྦྱར།།
རྩོད་མཐར་བསྐྱལ་བ་བཅོས་སམ་དབྱུང་། །འཐབ་ཅིང་མ་ཞི་བསྡིགས་མཐར་
དབྱུང་༑ ༑བསྐྱངས་ཏེ་མ་ཞི་འབྱེད་མཐར་དབྱུང་། །གཟུ་བསྐོའི་དགོས་དོན་རྩོད་
ཞི་འགྱུར། །བསྐོ་ཡུལ་ངེས་འབྱུང་ཚུལ་ཁྲིམས་ལྡན། །འགྱོད་བསྡམས་བསླབ་
འདོད་ཚིག་དོན་མཁས། །ལུང་ཐོན་རྩོད་དང་དེའི་ཀུན་སློང་། །དེ་ཡི་བྱེ་བྲག་
རྩོད་འགོག་དང་། །ཕྱིས་མི་འབྱུང་ལ་མཁས་པ་ལྔ། །གཞན་མཁས་ཉེས་རྩོམ་
མེད་པར་སྨྲ། །ཉེས་རྩོམ་མི་འཇུག་ལུས་ངག་གིས། །ཉེ་རིང་མི་གསལ་ཚིག་
བདག་ཉིད། །སྨྲ་དང་སྨྲས་དོན་གོ་ལན་མཁས། །དོན་གོ་བསྒོ་དོན་གོ་བར་
མཁས༑ ༑བསམ་ དང་ བསྒོམས་ པས་ གོ་ བྱེད་དང་། །རང་ གིས་གོ་བ་ལེན་
མཁས་བཞི། །བཞི་བྲལ་དང་བཅས་ལུང་མ་མོར། །གསུངས་པ་ཉེར་གཉིས་
དེའི་སྟེང་དུ། །སྐྱེས་པ་ལྟ་མཐུན་ལུས་ཐ་མལ། །ཚོགས་མིན་སྤྲོ་བྱས་སྔར་
བསྐོས་མིན། །བསྙེན་རྫོགས་གསལ་ལས་དམན་སུམ་ཅུ། །ཉེར་གཉིས་ངོ་ཚ་
སོགས་ དགུས་ བསྡུས། །རྟེན་ ནི་ བཞི་ ལྡན་ ཆོ་ ག་ ནི། །སྦྱོར་ དངོས་ མཇུག་
གསུམ་ཚང་བས་བསྐོ། །ཆོས་བཅུ་བཞི་ལྡན་རྩོད་སྦེད་བསྐོ། །གཞན་ནི་སྔར་
བཞིན་བྱ་བ་ནི། །དེ་ལ་གཏད་བཞི་དེས་གཏད་བཞི། །གང་མང་བྱ་གཞི་ཆོས་
ལྔ་ལྡན། །གཏན་དབབ་རྒོལ་གཉིས་ཀྱིས་དམ་བཟུང་། །བྱེ་དོགས་བསྡམ་བྱ་
ལས་གཞན་ཡིན། །མངོན་སུམ་བརྒྱད་པོ་སྔོན་སོང་བའོ། །བྱེད་པོ་དགེ་འདུན་
- 209 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྒྱུས་ཤེས་པས། །འབྲིམ་བསྐོ་དེས་གསོལ་འདུ་སྐབས་བསྒྲུབ།། འབྲིམ་པོས་
ལུས་ངག་ཡིད་གསུམ་གྱི། །བསླབ་བྱ་དྲུག་ཏེ་རིམ་པ་བཞིན།། ཆོས་དང་ཆོས་
མིན་ཚུལ་ཤིང་གཉིས། །ལག་པ་གཡས་དང་གཡོན་པས་བཟུང་། །གཡོགས་
སམ་ཕྱེ་བ་གང་རུང་གིས། །ཆོས་ཀྱི་ཚུལ་ཤིང་ལེན་མང་བྱ། །ཆོས་ཀྱི་ཚུལ་
ཤིང་ཡོན་ཏན་བརྗོད། །གསར་བུ་དག་གི་རྣ་དྲུང་གཤུབ། །བྱེ་མི་འགྱུར་བའི་
བསམ་པ་དང༌། །ཆོས་ཕྱོགས་ཞི་བའི་བསམ་པ་བསྐྱེད། །ལེན་པོས་བྱ་བ་མི་
བླང་ལྔ། །བླང་བ་དྲུག་སྟེ་དང་པོ་ནི། །ཆོས་མིན་ཚུལ་ཤིང་མི་བླང་དང་། །ཐེ་
ཚོམ་ཟ་ན་མ་དྲིས་མིན། །དབྱེན་འགྱུར་བསམ་པས་མི་བླང་དང་། །ཆོས་མིན་
ཞི་བར་འདོད་པས་མིན། །དེ་གཉིས་འབྱུང་ཤེས་མི་བླང་ལྔ། །གཉིས་པ་དེ་
ལས་ལྡོག་ལྔ་དང༌། །མཉམ་ན་ཉན་ཐོས་ཆེན་པོའི་ཕྱིར། །ཆོས་ཀྱི་ཚུལ་ཤིང་
བླང་དང་དྲུག །ཆོས་དང་ཆོས་མིན་ཕྱོགས་ཞི་བར། །རིམ་བཞིན་སྐྱོ་སྔོགས་
ལྟུང་བྱེད་ཉེས། །འགྱེད་དང་ལྟུང་ཕྱིར་རྩོད་པ་ལ། །རིམ་བཞིན་གང་མང་རུང་
མི་རུང་། །ལྟུང་བ་དག་བྱེད་འགྱོད་སེལ་བྱེད། །རྩོད་པ་ཞི་བྱེད་བཅོས་རིགས་
གསུམ༑ ༑དང་པོ་ཕྱིར་བཅོས་དངོས་གཉིས་པ། །དྲན་དང་མ་མྱོས་འདུལ་སྦྱིན་
སོགས༑ ༑གསུམ་ པ་ དགེ་ འདུན་ ཕྱོགས་ གཉིས་ ཀྱི། །གནས་བརྟན་ གཉིས་
ཀྱིས་ཕན་ཚུན་བཤགས། །གླེང་བྱེད་བསྡམས་དང་སྡེ་སྣོད་ཤེས། །ལོག་པར་
མི་སྟོན་གསུམ་ལྡན་ན། །གཟུ་བོས་གུས་བྱས་གླེང་བྱར་བརྒལ། །གླེང་བྱའང་
ཡོན་ཏན་གསུམ་ལྡན་ན། །གུས་བྱས་ལྟུང་མེད་དག་རྒྱ་སྟེར། །གཉིས་ཀ་ཡོན་
ཏན་གསུམ་ལྡན་ན། །ཆོས་ལ་མཁས་ཤིང་བྱང་ལ་གུས། །དེ་མཉམ་ཡང་དག་
- 210 -



འདུལ་སྡོམ་པད་དཀར་ཕྲེང་མཛེས།
བསྡམས་ལ་གུས། །དེ་མཉམ་མི་མཐུན་སྨྲ་མི་སྲིད། །གླེང་བྱ་གླེང་བྱེད་དཔང་
པོ་ ལས། །ཡོན་ཏན་ ཆེས་ མཆོག་ ཚད་ མར་ བྱ། །དཔང་ པོ་ གཉིས་ ཚིག་ མི་
མཐུན་ན། །གླེང་བྱས་སྨྲས་ཚིག་དེ་བཙན་བྱ། །བརྗེད་བཞིན་ཁྱད་གསོད་ཉིད་
འཚོལ་ སྦྱིན། །ཤེས་ བཞིན་ ཁྱད་ གསོད་ མ་ མཐོང་ དབྱུང་། །རང་ གིས་ ལན་
གསུམ་གསོལ་དགོས་ཕྱིར། །ཉིད་འཚོལ་ཆད་ལས་ཡིད་ཀྱང་དེ། །ནན་ཏུར་
མིན་ཏེ་སྤོ་སྤྱོད་བཞིན། །ཞི་ཕྱིར་མི་འབད་ཕར་ཉེས་བྱས། །མ་ལ་ཡལ་འདོར་
ལྟུང་བྱེད་འགྱུར། །མངོན་སུམ་དྲན་པ་མ་མྱོས་དང༌། །དེ་བཞིན་གང་མང་ངོ་བོ་
ཉིད༑ ༑རྩ་རྣམས་བཀྲམ་པ་ལྟ་བུ་དང་། །ཁས་བླངས་པ་སྟེ་ཞི་བྱེད་བདུན། །
ནང་གསེས་ཕྱེ་ན་སོ་གསུམ་གསུངས།།
འོས་ལ་ཕྱག་བཙལ་དགོས་དོན་ནི། །མ་བཙལ་ཉེས་ཁེགས་དགེ་ཆོས་
འཕེལ༑ ༑བཙལ་ཡུལ་མཆོག་གསུམ་སྡོམ་པས་མཆོག །མཉམ་དང་བསླབ་པ་
རྒན་པ་ལ། །རྟེན་ནི་ཟས་སྤགས་སྒྲེན་མོ་དང་། །གོས་གཅིག་མིན་པས་ཡན་
ལག་ལྔའམ། །སྒྱིད་པར་འཁྱུད་པས་ཕྱག་འཚལ་ལོ། །ས་གཞན་གནས་དང་
ཉམས་སོགས་དང་། །སྡོམ་ལྡན་ཡིན་ཡང་ཁྱིམ་པ་ལ། །རབ་ཏུ་བྱུང་བས་ཕྱག་
མི་བྱ། །དགེ་ཚུལ་དང་ནི་དགེ་སློང་མ། །ཕྱག་ནི་ཕར་མེད་ཚུར་མེད་ཡིན། །
དགེ་སློབ་མ་ཡང་དེ་བཞིན་ནོ། །སྐྱེ་བོ་མང་པོ་འདུ་བའི་གཞིར། །མང་པོས་
བསོད་ནམས་གསོག་ཕྱིར་དང་། །རང་གི་ཐོས་སོགས་འཕེལ་བའི་ཕྱིར། །
དབེན་པར་གཙུག་ལག་ཁང་བརྩིགས་བྱ། །ཟད་པར་ཏིང་འཛིན་སྐྱེ་སླའི་ཕྱིར།།
རྩིག་ངོས་སེར་སོགས་ཚོན་སྣ་བྱུག །སྒོ་ཁང་མི་རྟག་སྲིན་གཟུགས་ཀྱིས། །
- 211 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཟུང་བའི་དཀྱིལ་འཁོར་ཆ་ལྔ་བྲི། །སྟེང་ཆ་གཉིས་ལ་ལྷ་མི་དང་།། འོག་ཆ་
གསུམ་ལ་ངན་སོང་གསུམ། །ལྟེ་བར་དུག་གསུམ་མཚོན་བྱེད་དུ།། ཕུག་རོན་
སྦྲུལ་ཕག་གཟུགས་བརྙན་བྲི། །མཐའ་སྐོར་བར་སྲིད་ཟོ་ཆུན་བཞིན། །འཁོར་
ཡུག་རྟེན་འབྲེལ་བཅུ་གཉིས་བྲི། །འཁོར་ལོ་སྲིན་པོས་སྡུག་ཀུན་མཚོན། །
སྟེང་དུ་བདེ་གཤེགས་ཕྱག་མཛུབ་ཀྱིས། །དཀྱིལ་འཁོར་དཀར་པོ་ སྟོན་པ་
དེས༑ ༑འགོག་བདེན་མཚོན་ཞིང་འོག་ཏུ་ནི། །བརྩམ་པར་བྱ་སོགས་ཚིགས་
བཅད་གཉིས། །བྲི་བར་བྱ་དེས་ལམ་བདེན་མཚོན། །ལྷགས་པ་རྣམས་ལ་དེ་
སྟོན་བྱེད། །དགེ་སློང་གཙུག་ལག་ཁང་དེར་བཞག །ཕྲན་ཚེགས་ལས་ནི་ལྷའི་
ཕོ་ཉ། །དམྱལ་བའི་རབས་ཀྱང་བྲི་བར་གསུངས། །ཊིཀྐས་ཕོ་ཉ་སྐྱེ་སོགས་ཏེ། །
སྐྱོ་བསྐྱེད་དགེ་བརྩོན་ཕྱིར་བྲི་གསུངས། །འགྲེལ་ཆུང་ལས་ནི་ལྷའི་ཕོ་ཉ། །མི་
གཅིག་བཙོན་བཟུང་གཤིན་རྗེའི་མདུན། །ཞལ་ལྕེ་སྦྱོར་འདྲ་བྲི་ཞེས་བཤད། །
བདེ་གཤེགས་སྐུ་བལྟམས་དབུ་སྐྲ་བྲེག། གཙུག་ཕུད་བཞག་དང་མངོན་བྱུང་
དང་༑ ༑མངོན་བྱང་བརྙེས་པའི་དུས་སྟོན་བྱ།། །
-212 -



འདུལ་སྡོམ་པད་དཀར་ཕྲེང་མཛེས།
མཇུག་བསྡུ་བ།
བསྟན་རྩ་སྡེ་བཞི་རྩ་འགྲེལ་གྱི།།
བསྟན་དོན་ཀུན་བསྡུས་སྡོམ་ཚིག་འདི། །
བསྟན་འགྲོར་ཕན་རེའི་ལྷག་བསམ་གྱིས།།
བསྟན་རྒྱུན་གནས་པའི་གསོས་སུ་བསྐྲུན།།
འདུལ་གཞུང་བལྟ་བའི་མིག་ལྡོངས་པས། །འདུལ་སྡོམ་རྩོམ་པ་འོས་
མིན་ཡང་། །འདུལ་བསྟན་སྤེལ་ལ་མི་ངལ་བའི།། འདུལ་འཛིན་མང་པོས་
བསྐུལ་ངོར་སྦྱར། །རྣམ་དག་བསམ་པས་བྱས་འདི་ལ། །རྣམ་པར་མ་དག་ཅི་
མཆིས་པ། །རྣམ་མང་མཁས་པའི་མདུན་ས་རུ། །རྣམ་པར་དག་ཕྱིར་བདག་
འཆགས་ སོ། །ལེགས་ པའི་ ཆ་ བྱས་ དགེ་ འདི་ དང་། །ལེགས་ བྱས་ ཕུང་ པོ་
གཅིག་བསྡུས་མཐུས། །ལེགས་ལམ་སྟོན་པའི་རྒྱལ་བ་ཡིས། །ལེགས་གསུངས་
དམ་ཆོས་ཡུན་གནས་ཤོག །རྒྱལ་ཀུན་ཡབ་གྱུར་མཁྱེན་པའི་གཏེར།། རྒྱས་
སྲས་ ཚུལ་ བཟུང་ཙོང་ ཁ་ པས། །རྒྱལ་བའི་དགོངས་བཞིན་ སྲོལ་ ཕྱེ་བའི།།
རྒྱལ་བསྟན་སྙིང་པོ་རྟག་འཕེལ་ཤོག །ཚུལ་ལྡན་དགེ་འདུན་འདུས་པའི་སྡེ།།
ཚུལ་ལ་གཙང་མང་དུ་ཐོས་པ་དང་། །ཚུལ་བཞིན་སྒྲུབ་ལ་གཞོལ་བ་ཡིས།།
ཚུལ་ཁྲིམས་ཕུང་པོ་མཐར་ཕྱིན་ཤོག །
- 213-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མ་རིག་འཁྲུལ་པའི་དབང་གྱུར་པའི།།
མ་གྱུར་འགྲོ་རྣམས་སྐྱེ་འཕྲེང་ཀུན།།
མ་རིག་མུན་སེལ་བསྟན་དང་མཇལ།།
མ་རྒྱལ་སྒྲིབ་ལས་མྱུར་རྒྱལ་ཤོག ། །
ཅེས་འདུལ་བའི་སྡོམ་ཚིག་པདྨ་དཀར་པོའི་ཕྲེང་མཛེས་ཞེས་བྱ་བ་འདི་ནི། ཆབ་དགོན་བྱམས་པ་གླིང་གི་འདུལ་བ་གསར་
རྙིང་གི་འཛིན་གྲྭའི་གྲ་བློ་གསལ་བ་རྣམས་དང་། །འདུལ་འཛིན་བཤེས་གཉེན་འགའ་ཞིག་གིས་འདུལ་སྡོམ་ཞིག་ཅི་ནས་ཀྱང་
འབྲི་དགོས་ཞེས་སྲིད་དུ་རིང་བའི་ལྷ་རེག་མཎྜལ་རྟེན་བཅས་ཡང་ཡང་བསྐུལ་མ་གནང་བར་བརྟེན། སྤྲུལ་མིང་འཛིན་པ་
བྱམས་པ་ཆོས་གྲགས་ཀྱིས་རབ་བྱུང་བཅུ་བདུན་པའི་དངོས་པོ་ཞེས་པ་མེ་མོ་གླང་ལོའི་མགོ་ཟླ་བའི་ཚེས་བཅུ་དགུ། རིགས་
པའི་དབང་ཕྱུག་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོ་མྱ་ངན་ལས་འདས་པའི་དུས་ཆེན་གཟའ་སྐར་འབྱུང་འཕྲོད་
མཆོག་ཏུ་དགེ་བའི་ཉིན། མཁས་མང་བྱེ་བའི་བསྟི་གནས་ཆབ་དགོན་བྱམས་པ་གླིང་དུ་རྫོགས་པར་སྦྱར་བ་འདིས་ཀྱང་འདུལ་
བསྟན་རིན་པོ་ཆེ་ཉམས་མེད་ཡུན་རིང་དུ་གནས་པའི་རྒྱུར་གྱུར་ཅིག
།
་
་
།
-214-



འདུལ་སྡོམ་པད་དཀར་ཕྲེང་མཛེས།
པར་བྱང་སྨོན་ཚིག །
ཨོཾ་སྭ་སྟི།
སྤངས་རྟོགས་ཡོན་ཏན་ནོར་བུས་ཕྱུར་བུར་ཁེངས།།
ཡོལ་མེད་འཕྲིན་ལས་རྦ་རླབས་ཆལ་ཆིལ་གཡོ།།
ཐེག་གསུམ་གདེངས་ཅན་ཚོགས་ཀྱི་ཉེར་འཚོའི་གཞི།།
ཐུབ་དབང་ཆོས་ཀྱི་རྒྱ་མཚོ་རྒྱལ་གྱུར་ཅིག ། །
སློབ་མར་བཅས་པའི་ཐུབ་དབང་བདེ་འབྱུང་གི །མཁྱེན་རབ་རལ་པའི་
བཅུད་ཕྱུང་ ལུང་སྡེ་བཞི། །བྲམ་ཟེའི་སློབ་དཔོན་ཆེན་པོ་ཛ་ཧུ་ནུས། །རྣམ་
དཔྱོད་ཧུབ་ཀྱིས་གཞལ་བ་ལས་བྱུང་བའི། །ལེགས་བཤད་ངེས་འབྱུང་བསིལ་
ལྡན་གངྒཱ་མ། །བཅས་ རང་ཉེས་ཆུ་འགོག་པའི་ཆུ་ལོན་སྟེ། །ཐར་པའི་ཁང་
བཟང་རྩེར་འཛེགས་ཐེམ་སྐས་དང་། །བསྟན་པའི་གཞི་མ་སྟོན་པའང་དེ་ཉིད་
ཡིན་༑ ༑དེ་ལྟ་ནའང་དགག་སྒྲུབ་གནང་གསུམ་གྱི། །བཅས་མཚམས་ཕྲ་ཞིབ་
རྔམས་བརྣག་གཏིང་དཔག་དཀའ། །མདོར་བསྡུས་སྦྱར་བ་ཕ་མཐའ་མི་མངོན་
པའི༑ ༑ཆོས་འདུལ་རྒྱ་མཚོ་ཆེན་པོའི་འཇུག་ངོགས་དེར། །བགྲོད་ལ་རེ་བ་
སྙིང་ བཅག་བློ་གསལ་ མགྲོན། །ཡུན་རིང་འབད་ པས་ ངལ་ རྣམས་ དབུགས་
དབྱུང་སླད། །ཚིག་ཚོགས་ཆེན་པོའི་རྦ་རླབས་མ་འཕྱུར་ཞིང་། །འབྲེལ་མེད་མི་
མཐུན་རླུང་གིས་མ་བསྐྱོད་པར། །བསྔགས་འོས་དམ་པའི་ལུང་གི་དར་ཆེན་
- 215 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཕྱར༑ ༑དྲི་མེད་རིགས་པའི་རླུང་ཤུགས་དང་འགྲོགས་པའི། །བསྡུ་འོས་དོན་
གྱི་སྙིང་པོའི་གྲུ་གཟིངས་འདི། །སྐལ་ལྡན་ཐར་འདོད་ཚོང་མགྲོན་ངལ་གསོའི་
གནས༑ ༑འདུལ་ གཞུང་བཞིན་བཟང་མཛེས་མའི་ ལང་ཚོ་ལ། །སྡོམ་ཚིག་
པདྨ་དཀར་པོའི་རྒྱན་ཕྲེང་ཅན། །ཐར་འདོད་བློ་གསལ་གཞོན་ནུའི་ཚོགས་
རྣམས་ ཀྱི། །དབང་ མེད་ ཡིད་ དབང་ འགུག་ པའི་ལྕགས་ཀྱུ་ཡིན། །དེ་ ཕྱིར་
གཅིག་ལས་དུ་མར་འཕྲུལ་པའི་པར། །བསྐྲུན་པའི་རྣམ་དཀར་ལེགས་བྱས་
ཀུནྡ་ ལྟར། །ཅུང་ཟད་ དཀར་ བ་ གང་ ཞིག་ ཐོབ་ པ་ དང་། །གཞན་ ཡང་ རང་
གཞན་དུས་གསུམ་དགེ་བའི་མཐུས། །མཐའ་ཡས་ཕན་དང་བདེ་བ་རྣམས། །
མཐའ་དག་འགྲོ་ལ་འབྱུང་བའི་གཞི། །མཐའ་བྲལ་རྒྱལ་བའི་བསྟན་པ་མཆོག།
མཐའ་མེད་ཕྱོགས་བཅུར་རྒྱས་གྱུར་ཅིག །རྒྱལ་བསྟན་སྙིང་པོ་སྤེལ་བ་ལ། །
རྒྱས་སྲས་རྒྱ་མཚོའི་དབུས་ཉིད་ན། །རྒྱལ་བ་ཀུན་བསྔགས་ཙོང་ཁ་པའི། །
རྒྱལ་བའི་རིང་ལུགས་རྒྱས་གྱུར་ཅིག །བསྟན་འཛིན་གསེར་རིའི་ཕྲེང་བའི་
དབུས༑ ༑བསྟན་རྩ་བསླབ་གསུམ་བང་ རིམ་ གྱིས། །བསྟན་ལ་མངོན་མཐོ་
བཤེས་གཉེན་རྣམས། །བསྟན་གནས་བར་དུ་བརྟན་གྱུར་ཅིག །བྱམས་གླིང་
འདུས་སྡེ་ཟླ་བའི་འཕེལ། །བསླབ་གསུམ་དག་གཙང་བསིལ་ངད་ལྡང་། །
འཆད་རྩོད་རླབས་ཕྲེང་ཆལ་ཆིལ་གཡོ། །སྒོམ་སྒྲུབ་དབྱར་གྱི་དཔལ་འགྲན་
ཤོག ༑ཡངས་པའི་འགྲོ་རྒྱུད་ཞིང་ས་རུ། །སྲོལ་བཟང་ཆུ་ལུད་ཀྱིས་བསྐྱངས་
པའི༑ ༑བླང་དོར་དགེ་བཅུའི་འབྲས་བུ་སྨིན། །མི་མཐུན་སད་སེར་ཞི་བར་
ཤོག །འདིར་འབད་འབྲེལ་ཐོབ་ལུས་ཅན་ཀུན། །ཀུན་ཀྱང་ཚུལ་ཁྲིམས་རྣམ་
- 216 -



འདུལ་སྡོམ་པད་དཀར་ཕྲེང་མཛེས།
པར་དག །དག་པས་བསླབ་གསུམ་རིམ་གཉིས་བརྩོན། །བརྩོན་པས་ཀུན་
མཁྱེན་མྱུར་ཐོབ་ཤོག །འདིར་འབད་དོན་ལྡན་བྱ་བའི་ཕྱིར། །སྨོན་ཚིག་དྲི་
ཟའི་རྒྱུད་སྟོང་དབྱངས། །རྡོ་རྗེ་འཆང་དབང་དྲིན་ཅན་རྗེས། །བཀའ་ལུང་སྤྱི་
བོའི་རྒྱན་བསྩལ་ཚེ། །
ཆོས་མེད་བཙུན་གཟུགས་འདུ་གསུམ་པ།།
མཉྫགྷོ་ཥ་ལཀྵ་མས།།
རྣམ་གླིང་ཡང་རྩེའི་གཟིམ་ཤག་ཆེ།།
བཤད་སྒྲུབ་ཉི་འོད་འཁྱིལ་བར་སྦྱར།།
སརྦ་མངྒ་ལཾ།། །།
- 217 -



བུད་མེད་རབ་བྱུང་སྒྲུབ་སྐབས་བར་ཆད་འདྲི་ཚུལ།
བུད་མེད་རབ་ཏུ་བྱུང་སྒྲུབ་སྐབས་ཀྱི་བར་ཆད་འདྲི་ཚུལ་ནི། ཁྱོད་ མུ་ སྟེགས་ ཅན་ མོ་ མ་ ཡིན་
ནམ༑ ལོ་བཅོ་ལྔ་མ་ལོན་པ་མ་ཡིན་ནམ། ལོ་བཅོ་ལྔ་ལོན་པ་བྱ་རོག་སྐྱོད་མི་
ནུས་པ་མ་ཡིན་ནམ། བྱ་རོག་སྐྲོད་ནུས་པ་ལོ་བདུན་མ་ལོན་པ་མ་ཡིན་ནམ།
བྲན་མོ་མ་ཡིན་ནམ། བུ་ལོན་ཆགས་པ་ཅན་མ་ཡིན་ནམ། ཕ་མས་མ་གནང་
བ་མ་ཡིན་ནམ། ཕ་མས་མ་གནང་བ་ཡུལ་ཐག་མི་རིང་བ་མ་ཡིན་ནམ། ཁྱིམ་
ཐབ་ཀྱིས་མ་གནང་བ་མ་ཡིན་ནམ། ཁྱིམ་ཐབ་ཀྱིས་མ་གནང་བ་ཡུལ་ཐག་མི་
རིང་བ་མ་ཡིན་ནམ། ནད་པ་མ་ཡིན་ནམ། དགེ་སློང་སུན་ཕྱུང་བ་མ་ཡིན་ནམ།
རྐུ་ཐབས་སུ་གནས་པ་མ་ཡིན་ནམ། ཟ་མ་མ་ཡིན་ནམ། མ་ནིང་མ་ཡིན་ནམ།
སྤྲུལ་པ་མ་ཡིན་ནམ། དུད་འགྲོ་མ་ཡིན་ནམ། མུ་སྟེགས་ཅན་ཞུགས་པ་མ་
ཡིན་ནམ། ཕ་བསད་པ་མ་ཡིན་ནམ། མ་བསད་པ་མ་ཡིན་ནམ། དགྲ་བཅོམ་
པ་བསད་པ་མ་ཡིན་ནམ། དགེ་འདུན་ གྱི་དབྱེན་བྱས་པ་མ་ཡིན་ནམ༑ དེ་
བཞིན་གཤེགས་པ་ལ་ངན་སེམས་ ཀྱིས་ ཁྲག་ཕྱུང་བ་མ་ཡིན་ནམ། འཐབ་
ཀྲོལ་ཅན་མ་ཡིན་ནམ། མྱ་ངན་གྱིས་གཟིར་བ་མ་ཡིན་ནམ། སྦྲུམ་མ་མ་ཡིན་
ནམ༑ མཚན་གཉིས་པ་མ་ཡིན་ནམ། གླེ་འདམས་པ་མ་ཡིན་ནམ། རྟག་ཏུ་ཟླ་
མཚན་འཛག་པ་མ་ཡིན་ནམ། ཟླ་མཚན་མི་འཛག་པ་མ་ཡིན་ནམ། མཚན་མ་
ཙམ་ཡོད་པ་མ་ཡིན་ནམ། སྔོན་རབ་ཏུ་བྱུང་བ་མ་ཡིན་ནམ། ལག་རྡུམ་ལ་
- 219 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སོགས་པ་མ་ཡིན་ནམ། སྐྱ་སེར་ལ་སོགས་པ་མ་ཡིན་ནམ། སེན་མོ་གཅིག་པ་
མ་ཡིན་ནམ། རྒྱལ་པོས་མ་གནང་བ་མ་ཡིན་ནམ། རྒྱལ་པོས་མ་གནང་བ་
ཡུལ་ཐག་མི་རིང་བ་མ་ཡིན་ནམ། །ཆོམ་རྐུན་མར་གྲགས་པ་མ་ཡིན་ནམ་
ཕུང་ཁྲོལ་མ་ཡིན་ནམ། ལྷམ་མཁན་མ་ཡིན་ནམ། གདོལ་པ་མོ་མ་ཡིན་ནམ།
གཡུང་མོ་མ་ཡིན་ནམ། མི་མ་ཡིན་པའི་འགྲོ་བ་པ་མ་ཡིན་ནམ། བྱང་གི་སྒྲ་མི་
སྙན་པ་མ་ཡིན་ནམ། མཚན་ལན་གསུམ་དུ་གྱུར་པ་མ་ཡིན་ནམ། བུད་མེད་
འདྲ་བའི་སྐྱེས་པ་མ་ཡིན་ནམ། སྡིག་སྡིག་ལྟ་བུའི་མཚན་ཉིད་ཅན་མོ་མ་ཡིན་
ནམ། གླིང་གཞན་ནས་སྐྱེས་པ་ཚུལ་ཁྱད་མི་འདྲ་བ་མ་ཡིན་ནམ། །
ཞེས་དྲིའོ།།
- 220 -



ལོ་འགོ་འཛིན་ཚུལ་སོགས། །
ངེས་པར་མཁོ་བའི་དུས་ངོས་འཛིན་པ་ནི། སྐྱེས་བུ་གཅིག་གི་མིག་འཛུམ་བཅོ་བརྒྱད་
ལ་མཐར་གནས་གཅིག །དེ་སུམ་ཅུ་ལ་སྐད་ཅིག་གཅིག །དེ་བཅུ་གཉིས་ལ་
ཡུད་ཙམ་གཅིག །དེ་སུམ་ཅུ་ལ་ཉིན་ཞག་གཅིག །དེ་བཅོ་ལྔ་ལ་ཕྱོགས་གཅིག །
དེ་གཉིས་ལ་ ཟླ་བ་གཅིག །དེ་ གཉིས་ ལ་ ཚིགས་པ་གཅིག །དེ་གསུམ་ལ་
བགྲོད་པ་གཅིག །དེ་གཉིས་ལ་ལོ་གཅིག་ཏུ་འཇོག་པའི་ཕྱིར། །
ཇི་སྐད་དུ་འཆི་མེད་མཛོད་ལས། །མིག་འཛུམ་བཅོ་བརྒྱད་མཐར་གནས་
ལ༑ ༑དེ་སུམ་ཅུ་ལ་སྐད་ཅིག་བགྲང་། །དེ་ནི་བཅུ་གཉིས་ཡུད་ཙམ་ཡིན། །དེ་
སུམ་ཅུ་ལ་ཉིན་ཞག་གཅིག །དེ་དག་ བཅོ་ ལྔ་ ཕྱོགས་ སུ་ གྲགས། །སྔ་ ཕྱིའི་
ཕྱོགས་ནི་དཀར་ནག་གཉིས། །དེ་གཉིས་བསྡོམས་པས་འཇལ་བྱེད་དོ། །ཆུ་
ཟླ་ལ་སོགས་གཉིས་གཉིས་ལ། །དེ་ཚིགས་དེ་གསུམ་བགྲོད་པ་གཅིག །ལྷོ་
བྱང་བགྲོད་པ་གཉིས་ལ་ལོ། །ཞེས་གསུངས་པའི་ཕྱིར་རོ།། །
དེ་ཡང་ལོའི་སྐད་དོད་ངེས་ཚིག་གིས་བཤད་ན་བཞིར་འགྱུར་ཏེ། ཡོངས་
བགྲང་༑ གྲངས་བཞི། རང་སྐྱོབས། འདོར་བྱེད། ཅེས་བྱ་བ་ཡིན་པའི་ཕྱིར།།
ཇི་སྐད་དུ་འཆི་མེད་མཛོད་ལས། །ཡོངས་བགྲང་གྲངས་བཞི་རང་སྐྱོབས་དང་།།
འདོར་བྱེད་ཅེས་བྱ་ལོ་ཡི་མིང་། །ཞེས་གསུངས་པའི་ཕྱིར་རོ།། །།
ལོ་དེ་ལ་དུས་ཚིགས་ཇི་ཙམ་འབྱེད་ཚུལ་ཡོད་དེ། གསུམ། བཞི། ལྔ། དྲུག་
- 221 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྣམས་སུ་འབྱེད་པའི་ཕྱིར། །
གསུམ་དུ་འབྱེད་པའི་རྒྱུ་མཚན་ཡོད་དེ། སོས་ཀ་ནི་ཚ་བར་མཚུངས་པས་
དཔྱིད་ དུ་ བསྡུས། སྟོན་ ནི་ ཆར་ བབས་ པས་ དབྱར་ དུ་ བསྡུས་ ཏེ། དགུན།
དཔྱིད༑ དབྱར་གྱི་དུས་གསུམ་དུ་འཆད་རིགས་པའི་ཕྱིར། །
དེ་ ཡང་ ཡོད་དེ། ༼དུས་འཁོར་ལུགས་མར་ངོ་སྔོན་འགྲོའི།༽ སྨིན་དྲུག་ ཟླ་བའམ་ ཧོར་ ཟླ་
བཅུ་པའི་ཚེས་བཅུ་དྲུག་ནས། མགོ་ཟླའམ་ཧོར་ཟླ་བཅུ་གཅིག་པའི་ཚེས་བཅོ་
ལྔའི་བར་དགུན་ཟླ་དང་པོ། དེའི་ཚེས་བཅུ་དྲུག་ནས། རྒྱལ་ཟླ་བའམ་ཧོར་ཟླ་
བཅུ་གཉིས་པའི་ཚེས་བཅོ་ལྔའི་བར་དགུན་ཟླ་གཉིས་པ། དེའི་ཚེས་བཅུ་དྲུག་
ནས༑ མཆུ་ཟླ་བའམ་ཧོར་ཟླ་དང་པོའི་ཚེས་བཅོ་ལྔའི་བར་དགུན་ཟླ་གསུམ་
པ༑ དེའི་ཚེས་བཅུ་དྲུག་ནས། དབོ་ཟླ་བའམ་ཧོར་ཟླ་གཉིས་པའི་ཚེས་བཅོ་
ལྔའི་བར་དགུན་ཟླ་བཞི་པ་སྟེ། དེ་དག་ནི་དགུན་ཟླ་དང་། ཧོར་ཟླ་གཉིས་པའི་
ཚེས་བཅུ་དྲུག་ནས། ནག་པ་ཟླ་བའམ་ཧོར་ཟླ་གསུམ་པའི་ཚེས་བཅོ་ལྔའི་བར་
དཔྱིད་ཟླ་དང་པོ། དེའི་ཚེས་བཅུ་དྲུག་ནས་ས་ཟླའམ་ཧོར་ཟླ་བཞི་པའི་ཚེས་
བཅོ་ལྔའི་བར་དཔྱིད་ཟླ་གཉིས་པ། དེའི་ཚེས་བཅུ་དྲུག་ནས། སྣོན་ཟླའམ་
ཧོར་ཟླ་ལྔ་པའི་ཚེས་བཅོ་ལྔའི་བར་དཔྱིད་ཟླ་གསུམ་པ། དེའི་ཚེས་བཅུ་དྲུག་
ནས༑ ཆུ་སྟོད་ཟླ་བའམ་ཧོར་ཟླ་དྲུག་པའི་ཚེས་བཅོ་ལྔའི་བར་དཔྱིད་ཟླ་བཞི་
པ་སྟེ། དེ་དག་ནི་དཔྱིད་ཟླ་དང་། ཧོར་ཟླ་དྲུག་པའི་ཚེས་བཅུ་དྲུག་ནས། གྲོ་
ཞུན་ཟླ་བའམ་ཧོར་ཟླ་བདུན་པའི་ཚེས་བཅོ་ལྔའི་བར་དབྱར་ཟླ་དང་པོ། དེའི་
ཚེས་བཅུ་དྲུག་ནས། ཁྲུམས་ཟླའམ་ཧོར་ཟླ་བརྒྱད་པའི་ཚེས་བཅོ་ལྔའི་བར་
-222-



ལོ་འགོ་སོགས་དུས་ངོས་འཛིན་པ།
དབྱར་ཟླ་གཉིས་པ། དེའི་ཚེས་བཅུ་དྲུག་ནས། ཐ་སྐར་ཟླ་བའམ་ཧོར་ཟླ་དགུ་
པའི་ཚེས་བཅོ་ལྔའི་བར་དབྱར་ཟླ་གསུམ་པ། དེའི་ཚེས་བཅུ་དྲུག་ནས། སྨིན་
དྲུག་ཟླ་བའམ་ཧོར་ཟླ་བཅུ་པའི་ཚེས་བཅོ་ལྔའི་བར་དབྱར་ཟླ་བཞི་པར་འཇོག་
པའི་ཕྱིར། །
བཞིར་འཇོག་རིགས་ཏེ། དབྱར་དགུན་སྟོན་དཔྱིད་དུ་ཕྱེ་ནས་བཞིར་
འཇོག་པའི་ཕྱིར། ཇི་སྐད་དུ། རྒྱ་ ལས་འགྱུར་བའི་མྱང་འདས་ལས། ཟླ་བ་
གསུམ་ནི་དཔྱིད་ཀྱི་དུས། །ཟླ་བ་གསུམ་ནི་དབྱར་གྱི་དུས། །ཟླ་བ་གསུམ་ནི་
སྟོན་གྱི་ཕྱོགས། །ཟླ་བ་གསུམ་ནི་དགུན་གྱི་ཕྱོགས། །ཞེས་པ་དང༌། སོ་ཐར་
གྱི་མདོ་ལས། བྱིན་ཕྲོགས་སྟོན་ཟླ་ཐ་ཆུང་དང་། །ཞེས་གསུངས་པ་ལྟར། ཧོར་
ཟླ་དང་པོ་དཔྱིད་ཟླ་ར་བ། གཉིས་པ་དཔྱིད་ཟླ་འབྲིང་པོ། གསུམ་པ་དཔྱིད་ཟླ་
ཐ་ཆུང་སོགས་དུས་ཚིགས་བཞིའི་འཇོག་ཚུལ་ཤེས་པར་བྱའོ།།
དུས་ཚིགས་ལ་བཞིར་ཕྱེ་བ་ལ་ཆོས་ཅན། དགོས་པ་ཡོད་དེ། བོད་ཀྱི་ཐ་
སྙད་དུ་ ར་འབྲིང་ཐ་གསུམ་དང་། རྒྱ་ གར་ བས་ དགུན་དཔྱིད་དབྱར་སྟོན་
བཞིར་ཕྱེ་བའི་ལུགས་དང་མཐུན་པའི་ཆེད་ཡིན་པའི་ཕྱིར་རོ།། །
དུས་སྒོའི་སྐབས་ ལས། དགུན་དང༌། དཔྱིད་དང༌། དབྱར་ཐུང་ངུ་དང་།
དབྱར་རིང་པོ་ཞེས་བྱ་བ་ལྔ། ཧོར་ཟླ་བཅུ་པའི་ཚེས་བཅུ་དྲུག་ནས་ལོ་མགོ་
འཛིན་པའི་དགུན་ཟླ་ར་བ་ནས་བཟུང་སྟེ། རིམ་པ་ལྟར་ཟླ་བ་བཞི་དང་། བཞི་
དང་༑ གཅིག་ དང་། ཞག་ གཅིག་ དང་། ཞག་ གཅིག་གིས་ཆད་པའི་ ཟླ་ བ་
གསུམ་དུ་བྱས་པ་ནི། དུས་ཚིགས་ལྔའི་འཇོག་ཚུལ་ལོ།།
-223 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དགོས་པ་ནི། དབྱར་ཐུང་ངུ་རྟོགས་པའི་ཆེད་དང་། དེ་རྟོགས་པའི་དགོས་
པ་ཡང་། དབྱར་ཐུང་ངུ་ལ་འགྱུར་ཁ་ཅིག་ལས་འཆི་བའི་དུས་ཞེས་འབྱུང་བས་
འཆི་བ་མི་རྟག་པ་ཤེས་ཆེད་དུ་ཡིན་ཞེས་ཁ་ཅིག་འདོད་པ་ལྟར་རམ། ཡང་ན་
དབྱར་སྔ་མ་ཁས་ལེན་མ་གྲུབ་ན། ཕྱི་མའི་ཁས་ལེན་དབྱར་ཐུང་ངུ་བའི་ཉིན་
ངེས་པར་བྱ་དགོས་ཤིང་། དེ་ཕན་ཆད་དུ་མི་ཆགས་པར་ཤེས་པའི་ཆེད་དུ་ཡིན་
གསོ་སྦྱོང་གི་གཞིའི་སྐབས་སུ། ༼མཆིམས་ཊཱི་ཀ་ལྟར་ན།༽ སྟོན་ཟླ་ཆུང་གི་ཚེས་བཅུ་
དྲུག་ནས་བཟུང་སྟེ་ཟླ་བ་བཞི་བཞིར་བྱས་ནས། དགུན་དང་། དཔྱིད་དང༌།
དབྱར་གསུམ་དང། ཡང་རེ་རེ་ལ་ཟླ་བ་གཉིས་གཉིས་སུ་བྱས་ཏེ། དགུན་སྟོད་
དང་༑ དགུན་སྨད་དང་། དཔྱིད་དང་། སོ་ག་དང་། དབྱར་དང་། སྟོན་ཅེས་
དྲུག་ཏུ་བྱས་པ་ནི། དུས་ཚིགས་དྲུག་ཏུ་འཇོག་ཚུལ་ལོ། །
དེའི་དགོས་པ་ནི། གསོ་སྦྱོང་བཅུ་བཞི་པ་ངོས་ཟིན་པའི་ཆེད་ཡིན་ནོ།།
དུས་ཀྱི་དང་པོ་དགུན་ནས་འཛིན་པ་ཡིན་ཏེ། རྒྱལ་སྲས་མ་ལས། སངས་རྒྱས་
པ་རྣམས་ནི་དུས་ཀྱི་དང་པོ་ནི་དགུན་ནོ། །ཞེས་གསུངས། དགུན་གྱི་དང་པོ་
ཡང་མགོའི་ཟླ་བ་ནས་ཡིན་ཏེ། འཆི་མེད་མཛོད་ལས། མགོ་ནི་ཡི་དྭགས་མགོ་
ཡིན་ཏེ། །དེ་ནི་དུས་ཀྱི་དང་པོར་བརྗོད། །ཅེས་གསུངས་པའི་ཕྱིར། དེ་ཡང་
ཧོར་ཟླ་བཅུ་པའི་ཚེས་བཅུ་དྲུག་ནས་ཡིན་ནོ།། ་་
དེ་ལྟ་བུའི་ཟླ་བ་དེའི་མཚན་མོ་མཐའི་སྐད་ཅིག་མ་དེ་ལ། རྫོགས་པ་རྣམ་
པ་གསུམ་འབྱུང་སྟེ། ལོ་སྔ་མ་རྫོགས། སྟོན་གྱི་དུས་རྫོགས། སྨིན་དྲུག་གི་ཟླ་
- 224-



ལོ་འགོ་སོགས་དུས་ངོས་འཛིན་པ།
བ་བཅས་རྫོགས་པའི་ཕྱིར་ཏེ། མདོ་སྡེ་ཉི་མའི་སྙིང་པོ་ལས། བདག་གིས་རྒྱུ་
སྐར་སྨིན་དྲུག་བརྗོད། ཟླ་བ་ཉ་ཚེ་ཟླ་རང་རྫོགས། །སྟོན་ཟླ་ཐ་ཆུང་ཞེས་བྱ་བ།།
འདི་ནི་རབ་ཏུ་བསྒྲགས་པ་ཡིན། །ཞེས་གསུངས། །
དེའི་ཤུགས་ལ་འཛིན་པ་རྣམ་པ་གསུམ་འབྱུང་སྟེ། ཚེས་བཅུ་དྲུག་གི་སྐྱ་
རེངས་ཤར་བ་དང་དུས་མཉམ་དུ་ལོ་ཕྱི་མའི་འགོ་འཛིན། དགུན་གྱི་འགོ་
འཛིན་༑ མགོ་ཟླ་བའི་འགོ་འཛིན་པ་བཅས་འབྱུང་བའི་ཕྱིར་རོ།།
དབྱར་ གྱི་ ཟླ་ བ་ གཉིས་ པ་ ཡི། །ཞེས་ སོགས་ ཀྱི་ གཞུང་ འདིས། དུས་
ཚིགས་ལ་གསུམ་དུ་ཕྱེ་བའི་དབང་དུ་བྱས་ཏེ། ཧོར་ཟླ་བཅུ་པ་སྨིན་དྲུག་ཟླ་
བའི་ཉ་ནས་བཟུང་སྟེ། ཟླ་བ་བཞི་དགུན་གྱི་དུས། ཧོར་ཟླ་གཉིས་པ་དབོ་ཟླའི་
ཉ་ནས་བཟུང་སྟེ། ཟླ་བ་བཞི་དཔྱིད་ཀྱི་དུས། ཧོར་ཟླ་དྲུག་པ་ཆུ་སྟོད་ཉ་ནས་
བཟུང་སྟེ། ཟླ་བ་བཞི་དབྱར་གྱི་དུས་ཡིན་པའི་ཕྱིར་རོ།། །
དེས་ན་འདི་ནས་ སྟོན་ཉིན་མཚན་མཉམ་པ་དང༌། དཔྱིད་ཉིན་མཚན་
མཉམ་པའི་དུས་དངོས་སུ་བསྟན་ནས། དབྱར་དགུན་ གྱི་ ཉི་མ་ལྡོག་དུས་
ཤུགས་ལ་བསྟན་པ་ཡིན་ཏེ། དབྱར་གྱི་ཟླ་བ་གཉིས་པ་སྟེ། ཧོར་ཟླ་བརྒྱད་པ་
ཁྲུམས་ཀྱི་ཟླ་བ་ཡི་མར་ངོ་སྔོན་དུ་སོང་ནས་ཐ་མ་ཡར་ངོའི་ཚེས་བརྒྱད་ལ་
སྟོན་ཉིན་མཚན་མཉམ་པ་འབྱུང༌། དེའི་ཚེས་དགུ་ནས་མཚན་མོ་རིང་དུ་འགྲོ་
ཞིང་ཉིན་མོ་དེ་ལས་ལྡོག་པ་ཐུང་ངུར་འགྱུར། དགུན་རྣམས་ཀྱི་ནི་ཟླ་བ་བཞི་
པ་སྟེ། ཧོར་ཟླ་གཉིས་པ་དབོ་ཟླའི་མར་ངོ་སྔོན་དུ་སོང་ནས་ཡར་ངོའི་ཚེས་
བརྒྱད་ལ་དཔྱིད་ཉིན་མཚན་མཉམ་པ་འབྱུང་། དེའི་ཚེས་དགུ་ནས་མཚན་ཐུང་
-225 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དུ་འགྱུར་ཞིང་ཉིན་མོ་དེ་ལས་ལྡོག་པ་རིང་དུ་འགྱུར་བའི་ཕྱིར་དང་། སྟོན་ཉིན་
མཚན་མཉམ་ནས་ ཟླ་ བ་ གསུམ་ དང༌། ཞག་བཞི་ཚུན་ལ་ དགུན་ཉི་ལྡོག།
དཔྱིད་ཉིན་མཚན་མཉམ་ནས་དེ་ཚུན་ལ་དབྱར་ཉི་ལྡོག་པའི་ཕྱིར། དབྱར་ཉི་
ལྡོག་ནས་ཟླ་བ་དྲུག་དང་ཞག་བཅུ་གཅིག་ཚུན་ལ་དགུན་ཉི་ལྡོག་པའི་ཕྱིར། །
དེ་ཡང་དབྱར་ཉི་ཧོར་ཟླ་ལྔ་པ་དང་། དགུན་ཉི་ཧོར་ཟླ་བཅུ་གཅིག་པའི་
ནང་དུ་ལྡོག་ལ། ཚེས་གྲངས་ལ་ངེས་པ་མེད་དེ། ཞག་མི་ཐུབ་བརྩི་དགོས་
པའི་ཕྱིར་རོ། ། །
ཉིན་མཚན་རིང་ཐུང་ཇི་ཙམ་དུ་འགྱུར་ཞེ་ན། ཡོད་དེ། ཐང་གཅིག་རེས་
འགྱུར་བའི་ཕྱིར། ཐང་ གཅིག་གི་ཚད་བཞག་ཏུ་ཡོད་དེ། ཉིན་ཞག་གཅིག་
ལ་ཆ་དགུ་བརྒྱར་བགོས་པའི་ཆ་གཅིག་ལ་འཇོག་པའི་ཕྱིར་རོ།།
དགེའོ།།
- 226 -



༄༅། །ཚད་མ་རྣམ་འགྲེལ་གྱི་དཀའ་བའི་གནད་གསལ་བར་
བྱེད་པ་ལེགས་བཤད་གསེར་གྱི་ཚོམ་བུ་
ཞེས་བྱ་བ་བཞུགས་སོ།། །
༄༅། །ན་མོ་གུ་རུ་མཉྫ་གྷོ་ཥ་ཡ། རྟོག་པའི་དྲ་བ་རྣམ་བསལ་ཅིང་། །ཟབ་ཅིང་
རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་ཟེར་དག །ཀུན་ནས་འཕྲོ་ལ་
ཕྱག་འཚལ་ལོ། །ཞེས་པའི་སྐབས་སུ། ཤཱཀྱ་བློའི་ལུགས་དང༌། བྲམ་ཟེ་ཆེན་
པོའི་ལུགས། ཐར་ལམ་གསལ་བྱེད་ཀྱི་ལུགས་དང་གསུམ་ལས།
ཤཱཀྱ་བློའི་ལུགས་བཤད་པ།
དང་པོ་ཤཱཀྱ་བློའི་ལུགས་ལ། རྐང་པ་དང་པོས་གང་ཟག་དང་ཆོས་ལ་
བདག་ཏུ་འཛིན་པའི་རྣམ་པར་རྟོག་པ་བག་ཆགས་དང་བཅས་པ་སླར་མི་སྐྱེ་
བའི་ཆོས་ཅན་དུ་བྱས་པའི་ངོ་བོ་ཉིད་སྐུ་བསྟན། རྐང་པ་གཉིས་པས་ལོངས་
སྤྲུལ་གཉིས་བསྟན་ཅིང་། རྐང་པ་དང་པོ་གཉིས་ཀྱིས་རང་དོན་ཕུན་ཚོགས་ཀྱི་
སྒོ་ནས་བསྟོད་པ་ཡིན་ཏེ། རང་གི་ཐོབ་བྱའི་ སྐུ་ གསུམ་ནི། རང་དོན་ཕུན་
ཚོགས་ཡིན་པའི་ཕྱིར། དེ་ལྟར་ཡང་ཤཱཀྱ་བློས། རང་གི་དོན་ཕུན་སུམ་ཚོགས་
པ་གསུམ་གྱི་མཚན་ཉིད་ཀྱང་། སྒྲིབ་པ་སྤངས་པའི་ཁྱད་པར་དང་། ཟབ་པའི་
- 227 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཁྱད་པར་དང༌། རྒྱ་ཆེ་བའི་ཁྱད་པར་དང་རྣམ་པ་གསུམ་གྱིས་ཁྱད་པར་དུ་
འཕགས་པ་བསྟན་ཏེ། ཞེས་གསུངས་པའི་ཕྱིར། རྐང་པ་ཕྱི་མ་གཉིས་ཀྱིས་ནི།
ཀུན་ཏུ་བཟང་པོ། ཞེས་པས་གཞན་དོན་ཕུན་ཚོགས་དང༌། འོད་ཟེར་དག།
ཀུན་ནས་འཕྲོ། ཞེས་པས་གཞན་དོན་སྒྲུབ་པའི་ཐབས་ཕུན་ཚོགས་བསྟན་ཏེ། །
གདུལ་བྱ་གཞན་རྒྱུད་ལ་འབྱུང་བའི་མངོན་མཐོ་དང་ངེས་ལེགས་ནི་གཞན་
དོན་ཡིན་ལ། གདུལ་བྱ་རྣམས་སྐལ་བ་ཇི་ལྟ་བ་བཞིན་དུ་མངོན་མཐོ་དང་ངེས་
ལེགས་ལ་འགོད་པར་མཛད་པ་ནི། འདིའི་སྐབས་ཀྱི་ཀུན་ཏུ་བཟང་པོ་དང་།
དེ་གཞན་དོན་ཕུན་ཚོགས་ཡིན་པའི་ཕྱིར་ཏེ། ཤཱཀྱ་བློས། བཟང་པོ་ནི་དགེ་
ལེགས་ཏེ། མངོན་པར་མཐོ་བ་དང་། ངེས་ པར་ལེགས་པའི་མཚན་ཉིད་དེ། །
གང་ལ་དེ་དོན་དུ་གཉེར་བ་རྣམས་ལས་ཀུན་ཏུ་སྟེ། མ་ལུས་པར་སྐལ་བ་ཇི་ལྟ་
བ་བཞིན་དུ་འབྱུང་བ་དེ་ནི་ཀུན་ཏུ་བཟང་པོའོ། །འདིས་ནི་གཞན་གྱི་དོན་ཕུན་
སུམ་ཚོགས་པ་མ་ཚང་བ་མེད་པར་བཤད་དོ། །ཞེས་གསུངས་པའི་ཕྱིར་རོ།།
པཎ་ཆེན་དང་། རྟ་ནག་པའི་འགྲེལ་པར་དྲངས་པའི་ཤཱཀ་བློའི་ལུང་ལ་འབྱུང་
ཁུངས་ཀྱི་སྒྲ་ཡོད་པའི་ཕྱིར་དང་། ཀུན་མཁྱེན་གྱིས་ཀྱང་། འདིའི་སྐབས་ཀྱི་
ཀུན་བཟང་སངས་རྒྱས་བཅོམ་ལྡན་འདས་ལ་བཤད་པ་ལྟར་ཁས་ལེན་རིགས་
པའི་ཕྱིར་རོ། །གདུལ་བྱ་རྣམས་ལ་སྐལ་བ་དང་འཚམས་པར་མངོན་མཐོ་དང་
ངེས་ལེགས་བསྐྲུན་པར་མཛད་པའི་སངས་རྒྱས་བཅོམ་ལྡན་འདས་ཀྱི་གསུང་
ནི༑ འདིའི་སྐབས་ཀྱི་འོད་ཟེར་ཏེ་གཞན་དོན་སྒྲུབ་པའི་ཐབས་ཕུན་ཚོགས་
ཡིན་ཏེ། ཤཱཀྱ་བློས། གཞན་གྱི་དོན་ཕུན་སུམ་ཚོགས་པ་འདི་སྒྲུབ་པའི་ཐབས་
- 228 -



1:| ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ནི་འོད་ཟེར་དག་ཀུན་ནས་འཕྲོ་ཞེས་པ་འདིས་བཤད། འོད་ཟེར་དག་ནི་འོད་
ཟེར་རྣམས་སོ། །འདིར་དངོས་པོ་ཇི་ལྟར་གནས་པ་བཞིན་དུ་གསལ་བར་བྱེད་
པ་ཆོས་མཐུན་པའི་ཕྱིར་ཏེ། ཆོས་སྟོན་པ་ལ་མངོན་པར་མཐོ་བ་དང་ངེས་པར་
ལེགས་པ་སྒྲུབ་པའི་ཡུལ་ཅན་དག་ཁོ་ན་འོད་ཟེར་དང་འདྲ་བས་ན་འོད་ཟེར་
དག་ཅེས་བྱའོ། །ཞེས་གསུངས་པའི་ཕྱིར་རོ།། །
།
གཉིས་པ་བྲམ་ཟེ་ཆེན་པོའི་ལུགས་བཤད་པ།
ད་
གཉིས་པ་བྲམ་ཟེ་ཆེན་པོའི་ལུགས་ལ། རྐང་པ་དང་པོ་གཉིས་ཀྱི་
དོན་ཤཱཀྱ་དང་འདྲ་བར་ཡིག་ཆ་ལས་གསུངས་པ་ལྟར་ཁས་ལེན་རིགས་པའི་
ཕྱིར་ཏེ། བྲམ་ཟེ་ལས། ཟབ་པས་ནི་གཞན་གྱིས་ཤེས་པར་བྱར་མེད་པ་ཐམས་
ཅད་མཁྱེན་པ་ཉིད་ལ་སོགས་པའི་ཡོན་ཏན་དཔག་ཏུ་མེད་པའི་རྟེན་འདི་ཉིད་
དུ་བརྗོད་དེ། ཞེས་དང་། རྒྱ་ཆེ་བས་ནི་གཞན་དང་མཚུངས་པ་མེད་པས་བླ་ན་
མེད་པ་ཉིད་དུ་བརྗོད་དེ། ལམ་གཞན་མེད་པའི་ཕྱིར་རོ། །རེ་ཞིག་ཉོན་མོངས་
པ་དང་བྲལ་བ་ལ་ནི། དེ་ལ་མིའམ་ལྷ་གང་གིས་ཀྱང་བསྒྲུན་དུ་མེད་པ་ཉིད་དོ། །
ཞེས་པས། ཟབ་པ་ལོངས་སྐུ་དང་། རྒྱ་ཆེ་བ་སྤྲུལ་སྐུ་ལ་འཇོག་པར་གསལ་
བའི་ཕྱིར། པཎ་ཆེན་གྱིས་ཀྱང་འདི་དང་མཐུན་པར་བཤད་དོ། །འོན་ཀྱང་
ཀུན་མཁྱེན་གྱི་ཡིག་ཆར། དེས་ན་བྲམ་ཟེའི་གསུངས་ལྟར་རྣམ་བཤད་ཀྱིས་
བཤད་ དོ། །ཞེས་ འབྱུང་ ཞིང་། ཉིན་ བྱེད་ ཀྱིས་ འཆད་ ཚུལ་ འདིའི་ རྗེས་ སུ་
-229-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འབྲང་བར་སྣང་ངོ༌།།
བྲམ་ཟེའི་ཆེན་པོའི་ལུགས་ལ། ཀུན་ ཏུ་ བཟང་ པོ། ཞེས་ སོགས་ ཀྱིས་
གཞན་དོན་ཕུན་ཚོགས་མངའ་བ་བསྟན་ཏེ། དེ་ནི་གདུལ་བྱ་རྣམས་སྐལ་བ་ཇི་
ལྟ་བ་བཞིན་ དུ་ མངོན་མཐོ་དང་ ངེས་ ལེགས་ ལ་ འགོད་ པར་མཛད་ པའི་
གཟུགས་སྐུ་ཉིད་ལ་བྱེད་དགོས་པར་འདྲ་སྟེ། བྲམ་ཟེ་ལས། ཀུན་ཏུ་བཟང་པོ་
ཞེས་བྱ་བས་ནི་གཞན་གྱི་དོན་གྲུབ་པར་བརྗོད་དོ། །ཀུན་ཏུ་ལེགས་པ་ནི་དེ་
ལས་འབྱུང་བའི་ཕྱིར། བཅོམ་ལྡན་འདས་ཀྱི་ལེགས་པ་ནི་ལེགས་པ་མ་ཡིན་
པ་དང་། མ་འདྲེས་པ་ཡིན་ནོ་ཞེས་བྱ་བའི་ཐ་ཚིག་གོ །ཞེས་དང་། གང་ལ་དེ་
ལྟ་བུའི་རང་བཞིན་མངའ་བ་དེ་བརྗོད་པ་ནི། འོད་ཟེར་དག །ཀུན་ནས་འཕྲོ།
ཞེས་བྱ་བ་སྟེ། འདིས་ནི་དོན་ཐམས་ཅད་ཁྱབ་པའི་གསལ་བ་ཉིད་བརྗོད་དོ།།
ཐམས་ཅད་མཁྱེན་པ་ཞེས་བྱ་བའི་ཐ་ཚིག་གོ །ཞེས་གསུངས་པའི་ཕྱིར་རོ།།
སྐུ་གསུམ་རྗེས་མཐུན་པ་ནི། བྱང་ཆུབ་སེམས་དཔའ་ཀུན་ཏུ་བཟང་པོའི་རྒྱུད་
ཀྱི་ཤེས་སྒྲིབ་ཅི་རིགས་པ་དང་བྲལ་བའི་བྲལ་ཆ་ནི། ངོ་བོ་ཉིད་སྐུ་རྗེས་མཐུན་
པ་དང་། དེའི་རྒྱུད་ཀྱི་མཚན་དཔེ་རྗེས་མཐུན་པས་སྤྲས་པའི་ཡིད་ཀྱི་རང་
བཞིན་གྱི་སྐུ་ཅན་དེ། ལོངས་སྐུ་རྗེས་མཐུན་པ་ཡིན་ལ། ཉན་ཐོས་དང་རང་
སངས་རྒྱས་རྣམས་ཀྱི་སྤྱོད་ཡུལ་དུ་མ་གྱུར་པས། དེ་ལ་ཟབ་པ་ཞེས་བརྗོད་
པའི་ཕྱིར། དེའི་རྒྱུད་ཀྱི་སྤྲུལ་སྐུ་རྗེས་མཐུན་པ་ནི། གདུལ་བྱ་ལ་ཐུན་མོང་དུ་
སྣང་བའི་རགས་པའི་སྐུ་ཅན་དེ། སྤྲུལ་སྐུ་རྗེས་མཐུན་པ་ཡིན་ལ། དེ་ཕྱིན་དྲུག་
གི་ཉམས་ལེན་རྒྱ་ཆེན་པོ་དང་ལྡན་པས་རྒྱ་ཆེ་བ་ཞེས་བརྗོད་དོ།།
- 230 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།།
ཐར་ལམ་གསལ་བྱེད་ཀྱི་ལུགས་བཤད་པ།
གསུམ་པ་ཐར་ལམ་གསལ་བྱེད་ཀྱི་ལུགས་ལྟར་ན། ཚིག་རྐང་དང་
པོས༑ ངོ་བོ་ཉིད་སྐུ་དང་། ཟབ་ཅིང་། ཞེས་ པས་ ཇི་ལྟ་བ་རྟོགས་པའི་རྣམ་
མཁྱེན་དང༌། རྒྱ་ཆེའི། ཞེས་པས་ཇི་སྙེད་པ་རྟོགས་པའི་རྣམ་མཁྱེན་ཏེ། རྐང་
པ་ དང་པོ་ གཉིས་ ཀྱིས། རང་དོན་སྤངས་ པ་ ཕུན་ཚོགས་དང་། གཞན་དོན་
རྟོགས་པ་ཕུན་ཚོགས་གཉིས་བསྟན། ཀུན་ཏུ་བཟང་པོ། ཞེས་པས་གཞན་དོན་
ཕུན་ཚོགས་གཟུགས་སྐུ་གཉིས་དང་། འོད་ཟེར་དག །ཀུན་ནས་འཕྲོ། ཞེས་
པས་གཞན་དོན་ཕུན་ཚོགས་དེ་ཁོ་ན་ཉིད་གསལ་བར་བྱེད་ཅིང་མ་རིག་པའི་
མུན་པ་སེལ་བར་བྱེད་པའི་གསུང་གི་འཕྲིན་ལས་བསྟན་པ་ཡིན་ནོ།།
ཡིག་ཆར། སྤང་བྱ་ཅིག་ཅར་བ་ རང་རྒྱལ་ལམ་དུ་ཞུགས་ པའི་ ཚེ་
མཐོང་ལམ་བར་ཆད་མེད་ལམ་དང་རྣམ་གྲོལ་ལམ་གྱི་རྣམ་གཞག་འཇོག་མི་
འཇོག་གི་ལུགས་སྔ་ཕྱི་གཉིས་ལས། ཕྱི་མ་ནི་དེ་འདྲའི་བར་ཆད་མེད་ལམ་
དང་རྣམ་གྲོལ་ལམ་གྱི་རྣམ་གཞག་འཇོག་ན། དེ་ལྟར་ཁས་ལེན་དགོས་པར་
འགྱུར་ཞེས་པའི་དོན་ལས། རང་ལུགས་ནི་སྔ་མ་ལྟར་ཁས་ལེན་དགོས་པ་
ཡིན་ནོ།།
- 231 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཏན་ཚིགས་ལྟར་སྣང་དེ་ལས་གཞན་ཞེས་པར་
འཆད་ཚུལ་གསུམ་བཤད་པ།
གཏན་ཚིགས་ལྟར་སྣང་དེ་ལས་གཞན། ཞེས་ པ་འདི་ལ་འཆད་ཚུལ་
གསུམ་ལས། དང་པོ་ནི། རྟགས་ཆོས་མེད་ན་མི་འབྱུང་བའི་འབྲེལ་བ་གྲུབ་པ་
དེ་ལས་གཞན་ཞེས་འཆད་པ་མི་རིགས་ཏེ། འདིས་གཏན་ཚིགས་ལྟར་སྣང་
ཐམས་ཅད་སྤྱིར་བསྟན་པ་ཡིན་ལ། དེས་གཏན་ཚིགས་ལྟར་སྣང་ཐམས་ཅད་
ལ་མ་ཁྱབ་པའི་ཕྱིར་རོ།།
གཉིས་ པ། གཏན་ ཚིགས་ གསུམ་ པོ་ དེ་ ལས་ གཞན། ཞེས་ པ་ ནི་
འགྲེལ་བཤད་གཉིས་ཀྱི་ལུགས་ཡིན་ཏེ། ཤཱཀྱར། གཏན་ཚིགས་གསུམ་པོ་དེ་
ལས་གཞན་ཞེས་པ་ནི་གཏན་ཚིགས་ལྟར་སྣང་བ་དག་ཡིན་ནོ། །ཞེས་དང་།
བྲམ་ཟེ་ལས། འོ་ན། སྒྲུབ་པར་མི་ནུས་པ་བཞི་པ་ལ་སོགས་པའི་དངོས་པོ་ལ་
དེའི་ཆས་ཁྱབ་པ་ཡོད་པར་འགྱུར་རོ་ཞེ་ན། མ་ཡིན་ནོ། །ཞེས་བཤད་པ་ནི།
གཏན་ཚིགས་ལྟར་སྣང་རྣམ་པ་གསུམ་ལས་གཞན་བཞི་པ་ལ་སོགས་པ་ཡིན་
ནོ༑ ༑འདིའི་དེ་སྲིད་པའི་རྒྱུ་མཚན་དུ་བརྗོད་པ་གང་ཡིན་པ་དེ་ནི་རྣམ་གསུམ་
ཉིད་ལ་ཡོད་ཀྱི། གཞན་དག་ལ་ནི་མིན་པས་གཏན་ཚིགས་ལྟར་སྣང་བ་དག་
ཡིན་ནོ། །ཞེས་གསུངས་པའི་ཕྱིར་རོ།།
གསུམ་པ་རང་ལུགས་ནི། ཚུལ་གསུམ་དེ་ལས་གཞན་པ་ལ་བཤད་དེ།
-232-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཐར་ལམ་གསལ་བྱེད་ལས། ཚུལ་གསུམ་དེ་ལས་གཞན་པའི་གཏན་ཚིགས་
རྣམས་ཆོས་ཅན། གཏན་ཚིགས་ལྟར་སྣང་ཡིན་ཏེ། རྟགས་སུ་བཀོད་པ་གང་
ཞིག ༑ཚུལ་གསུམ་མ་ཡིན་པའི་ཕྱིར། ཞེས་གསུངས་པའི་ཕྱིར་རོ།།
ཐར་ ལམ་ གསལ་ བྱེད་ ལས། རྐང་ པ་ གཉིས་ པའི་ རྒྱས་ བཤད་ ཀྱི་
གཞུང་དེ་ཙམ་ལ་བརྟེན་ནས་གྲངས་ངེས་མི་འགྲུབ་ན་དེའི་རྒྱས་བཤད་དུ་མི་
རུང་ལ། གལ་ཏེ་གྲུབ་ན་འབྲེལ་བ་ངེས་པ་སྔོན་དུ་འགྲོ་བས་གསུམ་པའི་རྒྱས་
བཤད་ཀྱི་གཞུང་དགོས་པ་མེད་པར་འགྱུར་རོ། །དེ་སྔོན་དུ་འགྲོ་བ་ལ་མི་
བལྟོས་ན་འཆད་ཚུལ་གཉིས་པ་མ་འབྲེལ་བར་འགྱུར་རོ་ཞེ་ན། ཞེས་པས་རྩོད་
པ་བཀོད་ནས། དེའི་ལན་ནི། སྐྱོན་མེད་དེ། གཞུང་གི་སྦྱོར་ཚུལ་གཉིས་པ་ནི།
ཚད་མས་བསྡུས་པའི་དབང་དུ་བྱས་པ་ཡིན་པས། རྒྱུ་ལ་ཞེས་སོགས་ལ་བརྟེན་
ནས་ཀྱང་འབྲེལ་བ་ངེས་ནུས་ལ། སྦྱོར་ཚུལ་དང་པོ་ནི་གྲངས་ངེས་དང་འབྲེལ་
བ་རྒྱས་པར་འཆད་པ་དང་མཐུན་པར་སྦྱར་བས། གཏན་ཚིགས་ཀྱི་ནི་ཚུལ་
གསུམ་ལའང་། ཞེས་ སོགས་ དོན་མེད་པར་མི་འགྱུར་རོ། །འོ་ན་དེ་གཉིས་
རྒྱས་བཤད་ཀྱི་གཞུང་སོ་སོར་འཆད་པ་མི་འཐད་དོ་ཞེ་ན། དང་པོར་མཚན་
གཞི་ངོས་བཟུང་ནས། དེ་ལ་མཚན་ཉིད་ངེས་བྱེད་ཀྱི་ཚད་མ་རྒྱས་པར་གཏན་
ལ་འབེབས་པའི་དབང་དུ་བྱས་པས་སྐྱོན་མེད་དོ། །ཞེས་པས་འཆད།
དེ་དག་གི་དོན་ནི། སྦྱོར་ཚུལ་གཉིས་པ་ནི་ཚད་མས་བསྡུས་པའི་དབང་དུ་
བྱས་པ་ཡིན་པས། རྒྱུ་ལ་རང་བཞིན། ཞེས་སོགས་རྐང་པ་གཉིས་པའི་རྒྱས་
བཤད་ཀྱི་གཞུང་དེ་ཙམ་ལ་བརྟེན་ནས། རྟགས་ཀྱི་གྲངས་ངེས་རྟོགས་ནུས་
- 233 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པས༑ གཞུང་ དེས་ འབྲེལ་ བ་ ཡང་ བསྟན་ ལ། སྦྱོར་ ཚུལ་ དང་ པོས། ཕྱོགས་
ཆོས་དང་། བསྒྲུབ་བྱའི་ཆོས་དང་། མེད་ན་མི་འབྱུང་བའི་འབྲེལ་བ་གྲུབ་པ་ལ་
བལྟོས་པའི་ཁྱབ་པའི་ཚུལ། འབྲས་རང་མ་དམིགས་པའི་རྟགས་གསུམ་པོ་ཁོ་
ན་ལ་ངེས་པའི་རྟགས་ཀྱིས། རྟགས་ཡང་དག་གི་གྲངས་ངེས་བསྒྲུབས་པས།
རྒྱུ་ལ་རང་བཞིན། ཞེས་སོགས་དང་། གཏན་ཚིགས་ཀྱི་ནི་ཚུལ་གསུམ་ལའང་།།
ཞེས་སོགས་ཀྱི་རྒྱས་བཤད་གཉིས་ཀ་རྐང་པ་གསུམ་པའི་རྒྱས་བཤད་ཡིན་
པས༑ སྦྱོར་ཚུལ་དང་པོ་ནི། གྲངས་ངེས་དང་འབྲེལ་བ་རྒྱས་པར་འཆད་པ་
དང་མཐུན་པར་སྦྱར་བས། རྐང་པ་གཉིས་པའི་རྒྱས་བཤད་ལས་ལོགས་སུ་
རྐང་པ་གསུམ་པའི་རྒྱས་བཤད་དོན་མེད་པར་མི་འགྱུར་རོ། །
ཁོ་ན་རེ། རྐང་པ་གཉིས་པ་དང་གསུམ་པའི་རྒྱས་བཤད་སོ་སོར་འཆད་
པ་མི་འཐད་པར་ཐལ། དེ་གཉིས་ཀ་རྐང་པ་གསུམ་པའི་རྒྱས་བཤད་ཡིན་པའི་
ཕྱིར་རོ་ཞེ་ན། སྐྱོན་མེད་དེ། གཞུང་དེ་གཉིས་འཆད་ཚུལ་ཐ་དད་པའི་ཕྱིར་ཏེ།
རྐང་པ་གཉིས་པའི་རྒྱས་བཤད་ཀྱི་གཞུང་དེས། མཚན་གཞི་ངོས་བཟུང་ནས།
དེ་ལ་མཚན་ཉིད་ངེས་བྱེད་ཀྱི་ཚད་མ་རྒྱས་པར་གཏན་ལ་འབེབས་པའི་སྒོ་
ནས་གྲངས་ངེས་སྒྲུབ་ལ། རྐང་པ་གསུམ་པའི་རྒྱས་བཤད་ཀྱི་གཞུང་དེས།
འབྲེལ་བ་རྒྱས་པར་གཏན་ལ་འབེབས་པའི་སྒོ་ནས་གྲངས་ངེས་སྒྲུབ་པའི་ཕྱིར་
རོ༑ ༑ཐར་ལམ་གསལ་བྱེད་ཀྱི་སྐྱོན་སྤོང་གི་གཞུང་དེས། སྦྱོར་ཚུལ་གཉིས་པ་
འབྲེལ་བ་རྒྱས་པར་འཆད་པ་རྐྱང་པ་དང་སྦྱར་བ་ཤུགས་ཀྱིས་གྲུབ་བོ།།
ཁོ་ན་རེ། རྐང་པ་སྔ་མ་གསུམ་གྱི་རྗེས་སུ་རྐང་པ་བཞི་པ་སྨོས་པ་དོན་
-234 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མེད་པར་ཐལ། ཚུལ་གསུམ་ཡང་དག་ཁོ་ན་ལ་ཡོད་པར་ངེས་ན་ཚུལ་གསུམ་
ལྟར་སྣང་ལ་མེད་པར་ངེས་ཟིན་པའི་ཕྱིར་རོ་ཞེ་ན། སྐྱོན་མེད་དེ། ཚུལ་གསུམ་
ཡང་དག་ཁོ་ན་ལ་ཡོད་པར་ངེས་པ་ན། ལྟར་སྣང་ཚུལ་གསུམ་དང་མི་ལྡན་
པར་ངེས་མི་དགོས་པས། ཡང་དག་དང་ལྟར་སྣང་སོ་སོར་ཤེས་པའི་ཆེད་ཡིན་
པའི་ཕྱིར། དཔེར་ན། བྱས་ པ་རྟག་སྟོང་དུ་ངེས་པ་ན། རྟག་པ་བྱས་སྟོང་དུ་
ངེས་མི་དགོས་པ་བཞིན་ནོ། །
རྐང་པ་བཞི་པའི་དོན། ཚུལ་གསུམ་པོ་དེ་ལས་ གཞན་ཞེས་བཤད་པ་
ལྟར་ན། རྐང་པ་དང་པོའི་མཇུག་ཏུ་སྨོས་པ་ལས་རྐང་པ་གསུམ་པའི་མཇུག་ཏུ་
སྨོས་མི་རིགས་སོ་ཞེ་ན། སྐྱོན་མེད་དེ། སྡེབ་སྦྱོར་གྱི་དབང་གིས་མཇུག་ཏུ་
སྨོས་པའི་ཕྱིར་རོ། །
ཚད་མས་ངེས་རིམ་ནི། ཁྱོད་ཀྱིས་བཀོད་པ་ལྟར་ཚུལ་གསུམ་ཡང་དག་
ཁོ་ན་ལ་ཡོད་པར་ངེས་པ་ན། ཚུལ་གསུམ་ལྟར་སྣང་ལ་མེད་པར་ངེས་དགོས་
ཀྱི༑ དེ་ངེས་ན་ལྟར་སྣང་ཚུལ་གསུམ་དང་མི་ལྡན་པར་ངེས་མི་དགོས་པའི་
ཕྱིར་རོ༑ ༑གལ་ཏེ་དགོས་སོ་ཞེ་ན། རྟགས་ཡང་དག་ངེས་ན་རྟགས་ལྟར་སྣང་
ངེས་པས་ཁྱབ་པར་ཐལ་ལོ། །འདོད་ན། མི་རྟག་པ་ངེས་ན་རྟག་པ་ངེས་པས་
ཁྱབ་པར་ཐལ་ལོ། །འདོད་ན། བྱས་པའི་རྟགས་ལས་མི་རྟག་པ་གསར་དུ་
རྟོགས་པའི་གང་ཟག་དེས། ཁྱད་གཞི་སྒྲའི་སྟེང་དུ་མི་རྟག་པ་གསར་དུ་རྟོགས་
པ་ན། གཞི་གཞན་གྱི་སྟེང་དུ་རྟག་པ་གསར་དུ་རྟོགས་པར་ཐལ་ལོ། །འདོད་
ན༑ བྱས་པ་དེ་གཞི་དེ་རྟག་པར་སྒྲུབ་པའི་རྟགས་ཡང་དག་ཏུ་འགྱུར་བའི་སྐྱོན་
-235-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མེད་པར་ཐལ་ལོ། །འདོད་ན། ཐར་ལམ་གསལ་བྱེད་ལས། གལ་ཏེ་རྟག་པ་
བྱས་སྟོང་དུ་ངེས་ན་བྱས་པ་མི་རྟག་པ་ཁོ་ན་ལ་འཇུག་པ་མ་ངེས་པ་འགལ་
བས༑ འབྲེལ་བའི་དོན་ལྡོག་ངེས་པ་སྔོན་དུ་སོང་བ་ལ་མི་བལྟོས་སོ་ཞེ་ན། འོ་
ན་རིམ་དང་ཅིག་ཅར་གྱིས་དོན་བྱེད་ནུས་པས་སྟོང་པ་ཆོས་ཅན། བྱས་པ་རྟག་
པ་ལ་མེད་པར་སྒྲུབ་པའི་རྟགས་ཡང་དག་ཏུ་ཐལ། རྟག་པ་བྱས་སྟོང་དུ་སྒྲུབ་
པའི་རྟགས་ཡང་དག་ཡིན་པའི་ཕྱིར། འདོད་ན། བྱས་པ་ལ་འགོད་ཚུལ་ལྟར་
གྲུབ་པར་ཐལ་ལོ། །ཞེས་གསུངས་པ་དང་འགལ་བའི་ཕྱིར་རོ།། །
ཕྱོགས་ཆོས་དེ་ཆས་ཞེས་སོགས་ཀྱི་སྐབས་སུ་
གང་ལ་རྩོད་པའི་གཞུང་ངོས་འཛིན་པ། །
ཕྱོགས་ཆོས་དེ་ཆས་ཞེས་སོགས་ཀྱི་སྐབས་སུ་གསུམ་ལས། དང་པོ་གང་
ལ་རྩོད་པའི་ གཞུང་ནི། ཀུན་བཏུས་ ལས། གང་ཞིག་བསྒྲུབ་ བྱའི་ ཆོས་ ཀྱི་
རྟགས༑ ༑དེ་ལྟར་སྣང་བ་ཕལ་ཆེ་བས། །དེས་ན་གཏན་ཚིགས་སོགས་དོན་
གྱི༑ ༑སྔོན་དུ་རྒྱས་པར་དེ་བསྟན་བྱ། །མཐུན་ཕྱོགས་ལ་ཡོད་མེད་རྣམ་གཉིས།།
ཕྱོགས་ཀྱི་ཆོས་ལའང་རྣམ་པ་གསུམ། །མི་མཐུན་ཕྱོགས་ལའང་སོ་སོར་
ནི༑ ༑ཡོད་མེད་གཉིས་ཀའི་བྱེ་བྲག་ཕྱིར། །ཞེས་པའི་བར་གྱིས། རྩོད་གཞི་ལ་
ཕྱོགས་ཀྱི་སྒྲས་བསྟན་པ་སོགས་ལ་རྩོད། །
- 236 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གང་གིས་རྩོད་པ་པོ་ངོས་འཛིན་པ།
གཉིས་པ་གང་གིས་རྩོད་པ་པོ་ནི། སློབ་དཔོན་དབང་ཕྱུག་སྡེ་ཡིན་ཏེ༑
སློབ་དཔོན་དུལ་བ་ལྷའི་གཏན་ཚིགས་ཐིགས་པའི་འགྲེལ་པར། ཕྱོགས་ཀྱི་
ཆོས་དཔྱད་པ་འདིར་དབང་ཕྱུག་སྡེ་ཞེས་བྱ་བ་ཕྱོགས་སྔ་མ་སྨྲ་བས་དེས་སློབ་
དཔོན་ཕྱོགས་ཀྱི་གླང་པོ་ལ་ཀླན་ཀ་བཙལ་བ་ལ་བསྟན་བཅོས་མཛད་པ་གཟུ་
བོར་གྱུར་པ་འདིས་ལན་བཏབ་བོ་ཞེས་གྲག་གོ །ཞེས་སོགས་དང་། །
ཨ་ཚ་ཊའི་གཏན་ཚིགས་ཐིགས་པའི་འགྲེལ་པར། འདིར་སློབ་དཔོན་
གྱིས་བཤད་པ་ལ་དབང་ཕྱུག་སྡེ་སྤོང་བའི་ལན་བཏབ་པར་འདོད་པས་ཕྱོགས་
སྔ་མ་ནི་གལ་ཏེ། དགོས་པ་མེད་པའི་ཕྱིར་ཞེས་བྱ་བ་ལ་སོགས་པ་སྨོས་ཏེ། །
ཞེས་ དང༌། ཛྙཱ་ ན་ ཤིས་རྣམ་ ངེས་ འགྲེལ་བཤད་ལས། འདིར་ སློབ་ དཔོན་
དབང་ཕྱུག་སྡེ་ན་རེ། དགོས་པ་མེད་པའི་ཕྱིར་གདགས་པར་མི་བྱའོ་ཞེ་ན།
ཞེས་གསུངས་པའི་ཕྱིར་རོ།།
དུས་གང་གི་ཚེ་རྩོད་པར་ངོས་འཛིན་པ། །
གསུམ་པ་རྩོད་པའི་དུས་ནི། མདོ་རང་འགྲེལ་བརྩམས་ཟིན་པའི་རྗེས་སུ་
རྩོད་པར་མངོན་ཏེ། སློབ་དཔོན་གྱིས་རྟགས་ཚུལ་དང་པོ་འཆད་པའི་སྐབས་
- 237 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སུ་༑ རྩོད་གཞི་ལ་ཆོས་ཅན་རང་མིང་གིས་སྨོས་ན། རྣམ་བཤད་ལས་གསལ་
བ་ལྟར་དོགས་པ་རྣམས་རིམ་གྱིས་སྤོང་དགོས་པས། དེའི་སྐབས་ཀྱི་ཆོས་ཅན་
ཞེས་པ་རྩོད་གཞི་ལ་འཇུག་པ་བདེ་བླག་ཏུ་མི་གོ་བ་དང་། ཤེས་འདོད་ཆོས་
ཅན་གྱི་ཆོས་ཞེས་སྨོས་ན། གཞུང་མང་བ་དང་ སྡེབ་སྦྱོར་ཉམས་པའི་སྐྱོན་
འཇུག་པར་ཐུགས་ལ་བཟུང་ནས་རྩོད་གཞི་ལ་ཕྱོགས་ཀྱི་སྒྲས་སྟོན་པས། མདོ་
རང་འགྲེལ་ལས། རྩོད་གཞི་ལ་ཕྱོགས་སུ་འདོགས་པའི་རྒྱུ་མཚན། བཏགས་
པའི་དགོས་པ། དངོས་ལ་ གནོད་བྱེད་གསུམ་བསྟན་པ་ཙམ་ལས། རྩོད་པ་
བཀོད་ནས་དེ་ལ་ལན་བཏབ་པ་མི་སྣང་བའི་ཕྱིར་རོ། །
གལ་ཏེ་མདོ་རང་འགྲེལ་གྱིས་རྩོད་པ་དངོས་སུ་བཀོད་ནས་ལན་མཛད་
པ་ཡིན་ན། རྩ་བས་ཀྱང་དེ་ལྟར་མཛད་དགོས་ཏེ། བསྡུས་པ་བསྒྲུབ་བྱ་ཡིན་
པའི་ཕྱིར། །ཆོས་དང་ཆོས་ཅན་ཁ་ཡར་བ། །དངོས་སུ་མིན་ཡང་དེ་ ཕྱོགས་
གཅིག །ཡིན་ཕྱིར་བསྒྲུབ་བྱར་བརྟགས་ནས་བརྗོད། །ཅེས་པའི་རྩ་བ་དང་།
རེ་ཞིག་ཅི་སྟེ་འདིར་ཕྱོགས་ཀྱི་ཆོས་སུ་འགྱུར་ཞེ་ན། ཇི་ལྟར་ནི་མི་འགྱུར།
གང་གི་ཕྱིར་ཆོས་ཅན་ནི་གྲུབ་ཟིན་པའི་ཕྱིར་སྒྲུབ་པར་མི་འདོད་པས་ན་ཉེས་
པ་མེད་དོ། །ཞེས་དང་། དེ་དངོས་ཀྱི་བསྒྲུབ་བྱ་བསྡུས་པའི་ཡན་ལག་གི་དོན་
ཆོས་ཙམ་དང་ཆོས་ཅན་ཁ་ཡར་བ་ལ་ནི་ཉེ་བར་བཏགས་ནས་ ཡིན་པར་
བརྗོད་དོ། །དེའི་ཆོས་ཡིན་པའི་ ཕྱིར་ཉེས་པ་མེད་དོ། །དཔེར་ན་རས་ཡུག་
ཚིག་གོ་ཞེས་བྱ་བ་བཞིན་ནོ། །ཞེས་པའི་འགྲེལ་པ་གཉིས་དོན་གཅིག་ཏུ་སྣང་
ལ༑ རྩ་བའི་སྔོན་དུ་ནི་དེ་འདྲའི་རྩོད་པ་འོང་དོན་མེད་པའི་ཕྱིར་རོ།།
- 238 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པཎྜི་ཏ་སུརྱ་ཐེང་པོ་ནི། གོང་གི་ཕྱོགས་སྔ་སྨྲ་བ་པོ་མི་རུང་སྟེ། དེས་རྩོད་
གཞི་ ལ་ ཕྱོགས་དང་། ཆོས་ཅན་གྱི་ཆོས་གཉིས་ཀ་སྨོས་པ་མི་འཐད་པས།
ཤེས་འདོད་ཆོས་ཅན་གྱི་ཆོས་ཞེས་བརྗོད་དགོས་པར་སྨྲ་བ་ཀུན་མཁྱེན་གྱིས་
གསུངས་པའི་ཕྱིར་རོ།།
གལ་ཏེ་དེ་འདྲའི་ཕྱོགས་སྔ་སྨྲ་བ་པོ་དེ་ལ་གཞུང་མང་བ་དང་སྡེབ་སྦྱོར་
ཉམས་པའི་སྐྱོན་ཡོད་ཅེས་ཤཱཀྱས་བཀག་ནས། རང་འགྲེལ་ལས་བསྣན་པའི་
ཕྱིར་ཡང་སྨོས་ཞེས་པའི་ཡང་སྒྲས་མ་བཤད་པ་བསྡུ་བ་ཡིན་པར་ཤཱཀྱས་
བཤད་པས། དེ་འདྲའི་ཕྱོགས་སྔ་སྨྲ་བ་པོ་སུར་ཡིན་ན། དེ་ཆོས་གྲགས་ཀྱི་
དུས་སུ་ཡོད་དགོས་པ་དང་། པཎ་ཆེན་གྱི་ཡིག་ཆར། ཤཱཀྱས་སྒྲས་མ་བཤད་
པ་བསྡུ་བའི་དབང་དུ་བྱས་པའི་ཕྱོགས་སྔའི་འདོད་པ་གསལ་པོར་བཀོད་རྗེས་
སུར་པཎྜི་ཏའི་མིང་སྨོས་པ་ཙམ་ལས། དེ་འདྲའི་ཕྱོགས་སྔ་སྨྲ་བ་པོ་སུར་ཡིན་
མིན་མི་གསལ་ཞིང་། པཎྜི་ཏ་དེས་བློ་ལྡན་ཤེས་རབ་ལ་རྩོད་པར་གྲགས་པས།
གོང་གི་ཕྱོགས་སྔ་སྨྲ་བ་པོ་སུར་ཡིན་མིན་དཔྱད་གཞིར་སྣང་ངོ་།།
ཁོ་ན་རེ། སྔར་གྱི་ཕྱོགས་སྔ་སྨྲ་བ་པོ་དབང་ཕྱུག་སྡེ་ཡིན་པ་མི་རིགས་
ཏེ༑ སློབ་དཔོན་འདིས་རྟགས་མཐུན་ཕྱོགས་ལ་མཐོང་ཙམ་དང་མི་མཐུན་
ཕྱོགས་ལ་མ་མཐོང་བ་ཙམ་གྱིས། རྗེས་ཁྱབ་དང་ལྡོག་ཁྱབ་གྲུབ་པར་བཞེད་
པས༑ གོང་དུ་དགག་ལན་བཏབ་པའི་ཚེ་སྒྲ་ཟློས་པ་དང་འགལ་བའི་སྐྱོན་
གྱིས་རྩོད་གཞི་ ཁོ་ན་ལ་གོ་བའི་ལན་འདེབས་མི་ རིགས་ཤིང་། ཚུལ་དྲུག་
འཇོག་པའི་ཚེ་ཕྱོགས་ཆོས་ཞེས་ཐ་སྙད་སྦྱར་འདུག་པས། རྩོད་གཞི་ལ་ཕྱོགས་
-239 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཀྱི་སྒྲས་སྟོན་པ་ན་དགག་པ་མཛད་དོན་མེད་པའི་ཕྱིར་རོ་ཟེར་ན། སྐྱོན་མེད་
དེ༑ སློབ་དཔོན་འདིས། དེ་མཚུངས་ལ་ཡོད་ཅེས་རྗེས་ཁྱབ་སྟོན་པའི་ཚིག་
དེས་མི་མཐུན་ཕྱོགས་ལ་མེད་པར་ཤུགས་ལ་བསྟན་པར་བཞེད་པའི་ཕྱིར་ཏེ།
དེ་ལྟར་དབང་ཕྱུག་སྡེའི་འདོད་པ་བརྗོད་པའི་སྐབས་ཀྱི་རྣམ་ངེས་དར་ཊིཀ་
ལས་གསལ་བའི་ཕྱིར། །
དེ་ལྟར་མ་ཡིན་ན། སློབ་དཔོན་འདིས་རྗེས་འགྲོའི་ངེས་བཟུང་ཤེས་པ་
ན༑ རྟགས་མི་མཐུན་ཕྱོགས་ལ་མེད་པར་གྲུབ་ཟིན་ཁས་མི་ལེན་པར་ཐལ་ལོ།།
འདོད་ན། དེ་ལྟར་གྲུབ་ཟིན་ཀྱང་ལྡོག་ཡུལ་ངོས་བཟུང་སྟེ། གྲུབ་ཟིན་དེ་ཉིད་
བསྣན་ནས་ངེས་པར་བྱ་བའི་ཕྱིར་དུ། མེད་པ་ཉིད་ལ་མེད་པ་ཡིན་གྱི། ཞེས་
སོགས་བརྗོད་པར་ཁས་ལེན་པ་མ་ཡིན་པར་ཐལ་ལོ། །འདོད་མི་ནུས་ཏེ།
རྣམ་ངེས་དར་ཊཱིཀ་ལས། རྗེས་འགྲོའི་ངེས་བཟུང་རྟོགས་པའི་ཤུགས་ལ་མི་
མཐུན་ཕྱོགས་ལ་མེད་པ་གྲུབ་ཟིན་ཀྱང་། ལྡོག་ཡུལ་ངོས་བཟུང་སྟེ། གྲུབ་ཟིན་
དེ་ཉིད་བསྣན་ནས་ངེས་པར་བྱ་བའི་ཕྱིར་ཡིན་ནོ་ཞེས་ཟེར་ཏོ། །ཞེས་གསུངས་
པའི་ཕྱིར་རོ། །
གཞན་ཡང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་
དག་དེས། བྱས་པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པར་མ་
རྟོགས་པར་ཐལ། འདོད་ན། དེ་འདྲའི་རྒོལ་བ་ཆོས་ཅན། ཁྱོད་ཀྱིས་བྱས་པ་
རྟག་པ་ལ་མེད་པར་མ་རྟོགས་པར་ཐལ་ལོ། །འདོད་ན། ཁྱོད་ཀྱིས་བྱས་པ་
རྟག་སྟོང་དུ་མ་རྟོགས་པར་ཐལ་ལོ། །འདོད་ན། ཁྱོད་ཀྱིས་བྱས་པ་མི་རྟག་
- 240 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པར་མ་རྟོགས་པར་ཐལ་ལོ། །མ་ཁྱབ་ན། དེ་གཉིས་རྣམ་གཅོད་ཡོངས་གཅོད་
ཀྱི་དངོས་འགལ་མ་ཡིན་པར་ཐལ་ལོ། །འདོད་ན། རྣམ་གཅོད་ཡོངས་གཅོད་
ཀྱི་དངོས་འགལ་གཏན་ནས་ཁས་མི་ལེན་པར་འགྱུར་རོ། །གསལ་བ་བཞི་པ་
ལ་འདོད་ན། དེའི་རྒྱུད་ལ་བསྒྲུབ་བྱ་རྟོགས་པའི་རྗེས་དཔག་སྐྱེ་བ་ན། རྟག་
པའི་གསལ་བའི་དབྱེ་བ་མཐའ་དག་རྟོགས་དགོས་པ་དང་། བུམ་པ་བུམ་མིན་
གྱིས་སྟོང་པར་རྟོགས་ན། བུམ་མིན་གྱི་གསལ་བའི་དབྱེ་བ་མཐའ་དག་རྟོགས་
དགོས་པ་ཧ་ཅང་ཐལ་ལོ། །
དབང་ཕྱུག་སྡེའི་འདོད་པ་བསྐྱར་བ་ན། ཕྱོགས་ཆོས་དང་ཞེས་པ་ནི་རང་
ལུགས་ཀྱི་བརྡ་ཆད་ཤོར་བ་ཡིན་གྱི། ཁོ་རང་ལྟར་ན་ནི། ཆོས་ཅན་གྱི་ཆོས་
ཞེས་སྨོས་དགོས་པ་ཡིན་ནོ།། །
ཐར་ལམ་གསལ་བྱེད་ལས། རྟགས་མི་མཐུན་ཕྱོགས་ལ་མ་མཐོང་ཙམ་
དེ་ཉིད་ལྡོག་པ་ཡིན་གྱི་ལྡོག་ཁྱབ་འགྲུབ་པ་དེ་ལ་མེད་པར་ངེས་པ་ལ་མི་
བལྟོས་ཏེ། དེ་ལྟ་ན་མི་མཐུན་པའི་ཕྱོགས་མཐའ་དག་ལ་ཡོད་ན་དམིགས་རུང་
དུ་འགྱུར་ལ། ཞེས་སོགས་གསུངས་པ་ནི། གཞུང་ཆེན་མོའི་སྤམ་བཤད་ཙམ་
ཡིན་གྱི་ཚིག་སྐྱོན་བཅད་པའི་དབང་དུ་བྱས་ན། རྣམ་ངེས་དར་ཊཱིཀ་ལས།
སློབ་དཔོན་དབང་ཕྱུག་སྡེ་ལ་སོགས་པ་ཁ་ཅིག་ན་རེ། ཕྱི་རྒོལ་གྱིས་ལྡོག་ཁྱབ་
གྲུབ་པའི་ཚེ་མི་མཐུན་ཕྱོགས་མཐའ་དག་ལ་རྟགས་མེད་པར་ངེས་དགོས་ན།
མི་མཐུན་ཕྱོགས་མཐའ་དག་ལ་རྟགས་ཡོད་ན་ཕྱི་རྒོལ་གྱིས་དམིགས་རུང་དུ་
འགྱུར་དགོས་ལ། དེ་ནི་མི་རིགས་ཏེ། མི་མཐུན་ཕྱོགས་ཀྱི་ཁྱད་པར་འགའ་
- 241 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པ
Glor
ཏ
ཞིག་ལ་རྟགས་ཡོད་ཀྱང་ཕྱི་རྒོལ་གྱིས་དམིགས་སུ་མི་རུང་བའི་ཕྱིར་རོ། །དེས་
ན་རྟགས་མི་མཐུན་ཕྱོགས་མཐའ་དག་ལ་མ་མཐོང་བ་ཙམ་གྲུབ་ན་ལྡོག་པ་
གྲུབ་པ་ཡིན་པས། རྟགས་དང་དགག་བྱའི་ཆོས་ཀྱི་གཞི་མཐུན་མི་སྲིད་པར་
ཚད་མས་མཐོང་བ་མི་དགོས་ཀྱི། གཞི་མཐུན་སྲིད་པར་ཚད་མས་མ་མཐོང་བ་
ཙམ་གྱིས་འགྲུབ་བོ་ཞེས་ཟེར་ཏོ། །ཞེས་གསུངས་པ་ལྟར། མི་མཐུན་ཕྱོགས་
མཐའ་དག་ལ་མ་མཐོང་བ་ཙམ་ལྡོག་ཁྱབ་ཡིན་གྱི། ལྡོག་ཁྱབ་འགྲུབ་པ་མི་
མཐུན་ཕྱོགས་མཐའ་དག་ལ་མེད་པར་ངེས་པ་ལ་མི་བལྟོས་ཞེས་པའི་དོན་
ཡིན་པའི་ཕྱིར་དང་། མི་མཐུན་ཕྱོགས་ལ་མ་མཐོང་བ་ཙམ་ཞེས་པའི་ཙམ་གྱི་
སྒྲས་མི་མཐུན་ཕྱོགས་མཐའ་དག་ལ་མེད་པར་རྟོགས་དགོས་པ་གཅོད་པ་ཡིན་
གྱི༑ མི་མཐུན་ཕྱོགས་ལ་མེད་པར་རྟོགས་དགོས་པ་མི་གཅོད་ལ། དེ་བཞིན་
དུ་མཐུན་ཕྱོགས་ལ་མཐོང་ཙམ་ཞེས་པའི་ཙམ་སྒྲས་ཀྱང་། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱི་རྒོལ་ཡང་དག་དེས་བྱས་ན་མི་རྟག་པས་ཁྱབ་པ་ངེས་
དགོས་པ་ལྟ་བུ་གཅོད་པ་ཡིན་ནོ།། །
ཚུལ་ཇི་ལྟར་དུ་རྩོད་པར་ངོས་འཛིན་པ།
བཞི་པ་ཇི་ལྟར་རྩོད་པའི་ཚུལ་ནི། ཐར་ལམ་གསལ་བྱེད་ལས་གསལ་བ་
ལྟར་ཡིན་ལ། པཎ་ཆེན་དང་ཀུན་མཁྱེན་གྱི་ཡིག་ཆར། མཐུན་དཔེ་ཆོས་ཅན་
དང་༑ མི་མཐུན་དཔེ་ཆོས་ཅན་གྱི་ཆོས་སུ་གྲུབ་ན་ཆོས་ཅན་གྱི་ཆོས་སུ་གྲུབ་
- 242 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པས་ཁྱབ་པས། མིག་ཤེས་ཀྱི་བཟུང་བྱ་སྒྲ་མི་རྟག་པ་དང་རྟག་པར་སྒྲུབ་པའི་
ཆོས་ཅན་གྱི་ཆོས་སུ་གྲུབ་པར་ཚད་གྲུབ་ཏུ་བྱས་ནས། རྟགས་ཚུལ་དང་པོར་
ཐལ་བའི་སྐྱོན་འཕེན་ཅིང་། དེ་སྒྲུབ་ཀྱི་རྗེས་ཁྱབ་ཏུ་ཡང་ཚད་གྲུབ་ཏུ་བྱས་
ནས༑ ཚུལ་གསུམ་ལ་ ཡང་ དག་ གིས་ ཁྱབ་པ་སྒྲུབ་པའི་ནུས་པ་མེད་པར་
འགྱུར༑ ཞེས་གསུངས་ཤིང་། །
རང་ལུགས་ ཀྱི་ཡིག་ཆ་ལྟར་ན། མཐུན་དཔེ་ཆོས་ཅན་དང་མི་མཐུན་
དཔེའི་ཆོས་ཅན་གཉིས་ཆོས་ཅན་གྱི་མིང་ཅན་དུ་ཉེ་བས། དེ་གཉིས་ཀྱི་ཆོས་
སུ་གྲུབ་ན་ཆོས་ཅན་གྱི་ཆོས་སུ་གྲུབ་བམ་སྙམ་པའི་དོགས་པ་སྐྱེ་བའི་སྒོ་ནས།
རྟགས་ཚུལ་དང་པོ་བདེ་བླག་ཏུ་མི་རྟོགས་པས། ཚུལ་གསུམ་ལ་ཡང་དག་
གིས་ཁྱབ་པ་སྒྲུབ་པའི་ནུས་པ་མེད་པར་འགྱུར་ཞེས་རྩོད་པ་ཡིན་ཏེ། ཐར་
ལམ་གསལ་བྱེད་ལས། དེས་ན་ཚུལ་དང་པོ་སྟོན་པ་ན་རྩོད་གཞི་ལ་ཕྱོགས་ཀྱི་
སྒྲས་སྟོན་རིགས་ཀྱི། ཆོས་ཅན་རང་མིང་གིས་སྨོས་མི་རིགས་པར་ཐལ། རང་
མིང་གིས་སྨོས་ན་སྐྱོན་དེ་དག་རིམ་པར་སྤོང་དགོས་པས་རྟོགས་དཀའ་ལ།
ཕྱོགས་ཀྱི་སྒྲས་སྨོས་ན་སྐྱོན་དེ་དག་འབད་མེད་དུ་སྤངས་ནས་རྩོད་གཞི་བདེ་
བླག་ཏུ་གོ་བའི་ཕྱིར། ཞེས་དང་། རྣམ་ངེས་ཊིཀ་ཆེན་ལས། ཕྱོགས་ཀྱི་མིང་
གིས་བཏགས་རུང་གི་ཆོས་ཅན་དུ་རྟོགས་པ་ལ་དགོས་པ་ཡོད་དེ། རྩོད་གཞི་
དང་༑ མཐུན་དཔེ་དང་། མི་མཐུན་དཔེའི་ཆོས་ཅན་ཐམས་ཅད་ ཀྱི་སྟེ་གང་
རུང་གི་ཆོས་སུ་གྲུབ་ན་ཚུལ་དང་པོ་གྲུབ་བམ་སྙམ་པ་དགག་པའི་ཆེད་དུ་ཡིན་
པའི་ཕྱིར། ཞེས་དང་། རྣམ་བཅད་ ཀྱི་གནས་ ཉེ་བར་བཟུང་བས་ཏེ། རྟགས་
- 243 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ། །
རྩོད་གཞི་ལ་མེད་ཀྱང་མཐུན་དཔེ་ལ་ཡོད་པས་ཕྱོགས་ཆོས་གྲུབ་བམ་སྙམ་
པའི་དོགས་པ་སྤངས་པའོ། །ཞེས་གསུངས་པའི་ཕྱིར་དང་། རྗེས་ཁྱབ་ཡིན་པ་
ཚད་གྲུབ་ཏུ་ཁས་བླངས་ནས་དགག་པ་མཛད་པ། རྗེ་ཡབ་སྲས་ཀྱི་གསུང་གང་
ནའང་མི་སྣང་བའི་ཕྱིར་རོ། །མིག་ཤེས་ཀྱི་གཟུང་བྱ་སྒྲ་རྟག་པར་སྒྲུབ་པའི་
རྗེས་ཁྱབ་ཡིན་ན། དངོས་པོ་རྟག་པར་སྒྲུབ་པའི་རྗེས་ཁྱབ་ཡོད་པར་འགྱུར་ལ།
དེ་ལྟར་ན། དཔེ་མེད་ཅན་ཡིན་དངོས་རྣམས་ནི། །སྐད་ཅིག་གིས་ནི་འཇིག་
ཕྱིར་རོ། །ཞེས་དང་། དེའི་ཐད་ཀྱི་ཐར་ལམ་གསལ་བྱེད་ལས། དངོས་པོ་རྟག་
པར་སྒྲུབ་པའི་མཐུན་དཔེ་མེད་པ་ཅན་ཡིན་པར་ཐལ། དངོས་པོ་རྣམས་སྐད་
ཅིག་གིས་འཇིག་པའི་ཕྱིར། ཞེས་གསུངས་པ་དང་འགལ་ལོ།། །།
གཞན་ཡང་དེ་མི་འཐད་དེ། དེ་སྒྲུབ་ཀྱི་རྗེས་ཁྱབ་ཡིན་ན། དེ་སྒྲུབ་ཀྱི་
ཕྱོགས་ཆོས་ཡིན་དགོས་པའི་ཕྱིར་ཏེ། ཚད་མ་མདོའི་རྣམ་བཤད་ལས། རྗེས་
ཁྱབ་ཀྱི་མཚན་ཉིད་ནི། བསྒྲུབ་བྱའི་ཆོས་དང་འབྲེལ་སྟོབས་ཀྱིས་ཤེས་འདོད་
ཆོས་ཅན་དང་མཐུན་པའི་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་
པར་ངེས་པ་དང༌། ཞེས་གསུངས་པའི་ཕྱིར་རོ།།
འབྲས་རྟགས་ཡང་དག་ལ་དཔྱད་པ།
འབྲས་རྟགས་ཀྱི་སྐོར་ལ་པཎ་ཆེན་གྱི་ཡིག་ཆར། མེ་ཡོད་པ་དེ་དུ་བའི་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་
- 244 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཡིན་ཀྱང་། དུ་བ་ཡོད་པ་དེ་དེ་སྒྲུབ་ཀྱི་རྟགས་མིན་པར་གསུངས། ཀུན་མཁྱེན་
གྱི་ཡིག་ཆར། མེ་དང་མེ་ཡོད་པ་གཉིས་ཀ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་ཡིན། དུ་བ་དེ་དུ་བའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡིན་ཡང་།
དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་མ་ཡིན། དུ་བ་ཡོད་པ་དེ་དུ་བ་
ཡོད་པའི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡིན་ཡང་། དུ་བའི་
རྟགས་ཀྱིས་དེ་སྒྲུབ་ཀྱི་རྟགས་མ་ཡིན་པར་གསུངས་སོ།། །
རང་ལུགས་ཀྱི་ཡིག་ཆར། མེ་ཉིད་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
དང་༑ དུ་བ་ཉིད་དེ་སྒྲུབ་ཀྱི་རྟགས་ཡིན་པར་སྡེ་བདུན་གྱི་དགོངས་པར་བཞེད་
དེ༑ ཐར་ལམ་གསལ་བྱེད་ལས་དེ་ལྟར་གསུངས་ཤིང་། ཊིཀ་ཆེན་རིགས་པའི་
རྒྱ་མཚོ་ལས་ཀྱང་། དེས་ན་མེ་ཙམ་བསྒྲུབ་བྱའི་ཆོས་ཡིན་པ་དང་འདྲ་བར་དུ་
བ་ཙམ་རྟགས་སུ་སོང་བ་ཡིན་ཞིང་། ཞེས་དང་། ཚད་མ་རིགས་རྒྱན་ལས་
ཀྱང་༑ འོ་ན་རྟག་པ་མ་ཡིན་པ་དེ་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་
བྱའི་ཆོས་ཡིན་པར་ཐལ། རྟག་པ་དེ་དེ་སྒྲུབ་ཀྱི་དགག་བྱའི་ཆོས་ཡིན་པའི་
ཕྱིར༑ ཁྱབ་པ་ཁས། གཞན་ཡང་། མེ་མིན་དེ་དུ་ལྡན་གྱི་ལ་ལ་མེ་ཡོད་པར་
སྒྲུབ་པའི་དགག་བྱའི་ཆོས་ཡིན་པར་ཐལ། མེ་དེ་དེ་སྒྲུབ་ཀྱི་བསྒྲུབ་བྱའི་ཆོས་
ཡིན་པའི་ཕྱིར། ཁྱབ་པ་ཡོད་པར་ཐལ། བསྒྲུབ་བྱའི་ཆོས་ཀྱི་ལོག་པ་དགག་
བྱའི་ཆོས་ཡིན་པའི་ཕྱིར། ཁྱབ་པ་སྔ་ཕྱི་ཁས། གཞན་ཡང་། དུ་ཡོད་དེ་དུ་ལྡན་
གྱི་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡིན་པར་ཐལ། མེ་ཡོད་དེ་དེ་
སྒྲུབ་ཀྱི་བསྒྲུབ་བྱའི་ཆོས་ཡིན་པའི་ ཕྱིར་རོ། །ཞེས་སོགས་ཀྱི་གཞུང་རྣམས་
- 245 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ། །
ལས་གསལ་བ་ལྟར་ཁས་ལེན་རིགས་པའི་ཕྱིར། བྱས་པ་ལ། ཁོ་ན་རེ། མེ་མ་
ཡིན་པ་དེ་དེ་སྒྲུབ་ཀྱི་དགག་བྱའི་ཆོས་ཡིན་པར་ཐལ། མེ་དེ་དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་ཡིན་པའི་ ཕྱིར། ཁྱབ་སྟེ། བསྒྲུབ་བྱའི་ཆོས་ཀྱི་ལོག་ པ་
དགག་བྱའི་ཆོས་ཡིན་པའི་ཕྱིར། རྩ་བར་འདོད་ན། རྟགས་དང་དགག་བྱའི་
ཆོས་ཀྱི་གཞི་མཐུན་མ་ཁེགས་པར་ཐལ། དུ་བ་དེ་དེ་འདྲའི་གཞི་མཐུན་ཡིན་
པའི་ཕྱིར་ཟེར་ན། རྩ་བར་མ་ཁྱབ་སྟེ། མེ་མེད་པ་དེ་དེ་སྒྲུབ་ཀྱི་དགག་བྱའི་
ཆོས་ཡིན་པའི་ཕྱིར་ཏེ། དེ་སྒྲུབ་ཀྱི་འགོད་ཚུལ་ཡོད་འགོད་ཡིན་པའི་ཕྱིར་རོ།།
འོ་ན། མེ་མེད་པ་དེ་དེ་སྒྲུབ་ཀྱི་དགག་བྱའི་ཆོས་ཡིན་ན། མེ་ཡོད་པ་དེ་དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་སུ་འགྱུར་དགོས་ན། ཁྱོད་རང་ལ། རྟག་པ་མ་
ཡིན་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་ཡིན་པར་ཐལ། རྟག་པ་དེ་དེ་སྒྲུབ་ཀྱི་དགག་བྱའི་ཆོས་ཡིན་པ་གང་ཞིག །
མཚུངས་པའི་ཕྱིར། འདོད་ན། བྱས་པ་དེ་དེ་སྒྲུབ་ཀྱི་དགག་རྟགས་ཡིན་པར་
ཐལ་ལོ། །གཞན་ཡང་། མེ་ཡོད་པ་དེ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་མ་
ཡིན་པར། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་ན་དུ་བ་དང་རྫས་ཐ་
དད་ཡིན་པས་ཁྱབ་པའི་ཕྱིར། དེར་ཐལ། དེ་སྒྲུབ་ཀྱི་འབྲས་རྟགས་ཡང་དག་
ཡིན་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་དེ་རང་དང་རྫས་ཐ་དད་ཡིན་
པས་ཁྱབ་པ་རྣམ་ངེས་དར་ཊཱིཀ་དང་། རིགས་རྒྱན་སོགས་ལས་གསུངས་པ་
ལྟར་ཁས་ལེན་རིགས་པའི་ཕྱིར་རོ།། །
- 246 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རང་བཞིན་གྱི་རྟགས་ཀྱི་དབྱེ་བ་ལ་དཔྱད་པ།
རང་བཞིན་གྱི་རྟགས་ཀྱི་དབྱེ་བ་བཤད་པ་ལ། རྩ་བ་ལས། འཇིག་ལ་
འབྲས་ དང་ ཡོད་ཉིད་བཞིན། །ཞེས་ པའི་ སྐབས་ སུ། རང་བཞིན་ གྱི་རྟགས་
ཡང་དག་དེ་ལ། ཁྱད་པར་ལྟོས་པ་བའི་རང་བཞིན་གྱི་རྟགས་ཡང་དག་དང་།
ཁྱད་པར་དག་པ་བའི་ རང་བཞིན་གྱི་རྟགས་ཡང་དག་གཉིས་ཡོད་ལ། དེ་
གཉིས་ཀྱི་ཁྱད་པར་ནི། རང་བཞིན་གྱི་རྟགས་ཡང་དག་གཞིར་བྱས་ཏེ། རང་
ཞེས་བརྗོད་པའི་སྒྲས་རང་གི་ཁྱད་པར་བྱེད་ཆོས་འཕེན་པ་དང་མི་འཕེན་པའི་
སྒོ་ ནས་ འཇོག་ པ། རྗེ་ ཡབ་ སྲས་ ཀྱི་ཚད་མའི་གཞུང་ རྣམས་ མཐུན་ཡང་།
མཚན་གཞི་འཇོག་ཚུལ་ལ་ཁྱད་པར་ཡོད་དེ། རྣམ་འགྲེལ་ངེས་ཀྱི་རྣམ་བཤད་
གཉིས་ལས། སྒྲ་འཇིག་པར་སྒྲུབ་པ་ལ། འབྲས་བུ་དང་། བྱས་པ་དང༌། སྐྱེ་
ལྡན་རྣམས་ཁྱད་པར་ལྟོས་པ་བའི་རང་བཞིན་གྱི་རྟགས་དང་། དངོས་པོར་
ཡོད་པ། ཁྱད་པར་དག་པ་བའི་རང་བཞིན་གྱི་རྟགས་སུ་གསུངས་ཤིང་། དེ་ནི་
འཇིག་ལ་འབྲས་དང་ཡོད་ཉིད་བཞིན།། ཞེས་པའི་དོན་དུ་བཞེད། པཎ་ཆེན་
གྱི་ཡིག་ཆར། དེ་དང་མཐུན་པར་གསུངས། རིགས་རྒྱན་དང་། སྡེ་བདུན་རྒྱན་
དང་༑ ཊཱིཀ་ཆེན་རྣམས་ལས། སྒྲ་མི་རྟག་པར་སྒྲུབ་པ་ལ་དངོས་པོར་ཡོད་པ།
ཁྱད་པར་ལྟོས་པ་བའི་རང་བཞིན་གྱི་རྟགས་སུ་བཞེད། ཀུན་མཁྱེན་གྱི་ཡིག་
ཆར༑ དེ་དང་མཐུན་པར་གསུངས། ཊིཀ་ཆེན་ལས། ཡོད་ ཉིད་བཞིན། ཞེས་
- 247 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་དོན་དངོས་པོར་ཡོད་པ་ཡིན་ཀྱང་། རྟགས་འགོད་པའི་ཚེ་དངོས་པོ་ཡིན་
པའི་ཕྱིར་ཞེས་འགོད་དགོས་པས། སྒྲ་མི་རྟག་སྒྲུབ་ལ་དངོས་པོ་དེ་ཁྱད་པར་
དག་པ་བའི་རང་བཞིན་གྱི་རྟགས་ཡིན་པ་རྩ་བའི་དོན་དུ་བཞེད།
རང་ལུགས་རྣམ་བཤད་གཉིས་ལྟར་ཁས་ལེན་རིགས་ཏེ། འབྲས་བུ་ཞེས་
པའི་སྒྲས་རང་རྒྱུ་དང་། བྱས་པ་ཞེས་པའི་སྒྲས་རང་གི་རྐྱེན་དང་། སྐྱེ་ལྡན་
ཞེས་པའི་སྒྲས་སྐྱེ་བ་འཕེན་པ་སྟེ་བརྗོད་པའི་ཕྱིར་རོ། །སྒྲ་མི་རྟག་སྒྲུབ་ལ་
དངོས་པོར་ཡོད་པ་ཁྱད་པར་ལྟོས་པ་བའི་རང་བཞིན་གྱི་རྟགས་ཡང་དག་མ་
ཡིན་སྟེ། དངོས་པོར་ཡོད་པ་ཞེས་པའི་སྒྲས་དངོས་པོ་ཡིན་པ་བརྗོད་པ་ཙམ་
ལས༑ རང་ཞེས་བརྗོད་པ་ཙམ་གྱིས་རང་གི་བྱེད་པ་པོ་བློ་ངོར་འཕེན་པའི་
ངེས་པ་མེད་པའི་ཕྱིར་ན། སྐྱེ་ལྡན་ཞེས་པའི་སྒྲ་དང་ཀུན་ནས་མི་མཚུངས་སོ།།
དགག་རྟགས་དང་སྒྲུབ་རྟགས་ཀྱི་ཁྱད་པར་བཤད་པ།
།
དེ་གཉིས་ཀྱི་ཁྱད་པར་ནི། དངོས་ཀྱི་བསྒྲུབ་བྱའི་ཆོས་སུ་སྒྲུབ་པ་བཟུང་
བ་སྒྲུབ་རྟགས་དང་། དངོས་ཀྱི་བསྒྲུབ་བྱའི་ཆོས་སུ་དགག་པ་བཟུང་བ་དགག་
རྟགས་ཀྱི་དོན་ཡིན་པར་རང་ལུགས་ཀྱི་ཡིག་ཆར་གསུངས་ལ། དེ་ནི་ཐར་
ལམ་གསལ་བྱེད་ལས། རྟགས་ཀྱི་བསྒྲུབ་བྱ་ལ་དགག་སྒྲུབ་གཉིས་སུ་ངེས་ལ་
སྒྲུབ་པ་གོ་བར་བྱེད་པ་ལ་བསྒྲུབ་བྱའི་ཆོས་དང་ངོ་བོ་ཐ་དད་དང་ཐ་མི་དད་
གཉིས་སུ་ངེས་པའི་དང་པོ་འབྲས་བུའི་རྟགས་སོ། །ཞེས་དང་། རྣམ་ངེས་ཊིཀ་
- 248 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཆེན་ལས། རྟགས་གསུམ་ཡོད་པ་དེ་ལ་འབྲས་རང་གི་གཏན་ཚིགས་གཉིས་ནི་
ཆོས་ཅན། དངོས་པོ་སྟེ་སྒྲུབ་པ་སྒྲུབ་པའི་གཏན་ཚིགས་ཡིན་ཏེ། དེ་སྒྲུབ་ལ་
ཚུལ་ གསུམ་ ཚང་ བའི་ ཕྱིར། ཞེས་ དང་། རིགས་ ཐིགས་ ཊིཀྐ་ ལས། ཚུལ་
གསུམ་པའི་རྟགས་འདི་ལ་ཆོས་ཅན། གསུམ་ཁོ་ནར་ངེས་ཏེ། རང་བཞིན་དང་
འབྲས་བུའི་གཏན་ཚིགས་གཉིས་ནི་དངོས་པོ་བསྒྲུབ་པའོ་སྟེ། སྒྲུབ་རྟགས་
གཉིས་ ཁོ་ནར་ ངེས་ པ་ དང་། གཅིག་ནི་ དགག་ པའི་ གཏན་ ཚིགས་ སོ་ སྟེ།
དགག་རྟགས་དང་གསུམ་དུ་འདུས་པའི་ཕྱིར་རོ། །བསྒྲུབ་བྱའི་སྒོ་ནས་དབྱེ་བ་
བྱེད་པ་མ་གཏོགས་དབྱེ་མི་ནུས་ལ། བསྒྲུབ་བྱ་ལ་དགག་པ་དང༌། སྒྲུབ་པ་
གཉིས་སུ་ངེས་ལ། ཕྱི་མ་ལ་བསྒྲུབ་བྱའི་ཆོས་དང་། ངོ་བོ་ཐ་དད་རྟགས་སུ་
བཀོད་པ་དང་། ངོ་བོ་ཐ་མི་དད་རྟགས་སུ་བཀོད་པ་གཉིས་སུ་ངེས་སོ། །ཞེས་
དང་༑ སྡེ་བདུན་འཇུག་སྒོ་ལས། མ་དམིགས་པའི་རྟག་ཡང་དག་གི་མཚན་
ཉིད༑ ཚུལ་གསུམ་ཚང་བའི་རྟགས་ཡང་དག་གང་ཞིག །དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་ཡིན་ན་དགག་པ་ཡིན་པ། ཞེས་དང་། ཊཱིཀ་ཆེན་རིགས་པའི་
རྒྱ་མཚོ་ལས། མ་དམིགས་པའི་གཏན་ཚིགས་འདིས་ནི་ཆོས་ཅན། དངོས་པོར་
གྲུབ་པ་ལའང་དངོས་པོར་གྱུར་པའི་བསྒྲུབ་བྱའི་ཆོས་ཁས་བླངས་ཤིང་སྒྲུབ་པ་
མེད་པར་དངོས་ཀྱི་བསྒྲུབ་བྱའི་ཆོས་དགག་པ་ཉིད་སྒྲུབ་པར་བྱེད་པ་ཡིན་ལ།
སྔ་མ་འབྲས་རང་གི་གཏན་ཚིགས་དག་གིས་ནི། དངོས་ཀྱི་བསྒྲུབ་བྱའི་ཆོས་
དགག་ པ་ མ་ ཡིན་ པར་སྒྲུབ་ པ་ ཉིད་ སྒྲུབ་ པར་ བྱེད་ པའི་ ཕྱིར། ཞེས་དང་།
རིགས་རྒྱན་ལས། ཁ་ཅིག །འབྲས་རྟགས་ཡང་དག་གི་མཚན་ཉིད། དེ་སྒྲུབ་
- 249 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཀྱི་ཚུལ་གསུམ་གང་ཞིག །དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བ་
དེ་དེའི་འབྲས་བུ་ཡིན་པ། ཞེས་ཟེར་ན། དུ་བ་ཆོས་ཅན། དུ་ལྡན་གྱི་ལ་ལ་མེ་
མ་ཡིན་པ་ལས་ལོག་པ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་
ཐལ༑ དེ་སྒྲུབ་ཀྱི་ཚུལ་གསུམ་གང་ཞིག །མེ་མ་ཡིན་པ་ལས་ལོག་པའི་འབྲས་
བུ་ཡིན་པའི་ཕྱིར་རོ། །རྩ་བར་འདོད་ན། དེ་སྒྲུབ་ ཀྱི་སྒྲུབ་རྟགས་ཡང་དག་
ཡིན་པར་ཐལ་ལོ། །ཞེས་སོགས་ཀྱི་དགོངས་པ་ཡིན་ཞིང་། པཎ་ཆེན་གྱི་ཡིག་
ཆར་དེ་དང་མཐུན་པར་གསུངས། སྡེ་བདུན་གྱི་རྒྱན་ལས། དགག་རྟགས་ལ་
དངོས་ཀྱི་བསྒྲུབ་བྱའི་ཆོས་ཡིན་ན་མེད་དགག་ཡིན་པས་ཁྱབ་པར་གསུངས།
ཀུན་མཁྱེན་ཡིག་ཆར་དེ་དང་མཐུན་པར་གསུངས་ཤིང་། མི་རྟག་པ་མ་ཡིན་
དགག་ཏུ་བཞེད་པ་ཡིན་ནོ།། །
དགག་རྟགས་ཀྱི་དངོས་ཀྱི་བསྒྲུབ་བྱའི་ཆོས་ལ་མེད་དགག་དགོས་པར་
བཞེད་པ་དེ་དག་གིས། འདིས་ནི་དངོས་ལའང་དངོས་པོའི་ཆ། །ཁས་བླངས་
མེད་པར་དགག་པ་ཉིད། །སྒྲུབ་བྱེད། ཅེས་པའི་གཞུང་འདིས་དགག་རྟགས་
ཀྱི་དངོས་ཀྱི་བསྒྲུབ་བྱའི་ཆོས་ལ་མེད་དགག་གིས་ཁྱབ་པར་བསྟན་ཅིང་། དེ་
ནི་མ་དམིགས་པའི་རྟགས་ཐམས་ཅད་ཀྱི་དབང་དུ་བྱས་པར་བཞེད་ལ། སྔ་མ་
དག་ གིས་ནི། །མ་ ཡིན་ སྒྲུབ་ པར་ བྱེད་ ཕྱིར་ རོ། །ཞེས་ པའི་ གཞུང་ འདིས་
འབྲས་རང་གི་རྟགས་གཉིས་ཀྱིས་མ་ཡིན་དགག་དངོས་ཀྱི་བསྒྲུབ་བྱའི་ཆོས་
སུ་ བཟུང་ བ་ བསྟན་ པར་ བཞེད་ ཀྱང་། དེ་ནི་མི་ འཐད་ པ་ འདྲ་ སྟེ། སྐབས་
འདིའི་ཐར་ལམ་གསལ་བྱེད་ཀྱིས། འདིས་ནི། ཞེས་སོགས་ཀྱིས་མ་དམིགས་
- 250 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པའི་ རྟགས་ ཐམས་ ཅད་ ཀྱི་ དབང་ དུ་ བྱས་ པ་ མིན་ པར། རྒྱུ་ ཁྱབ་ བྱེད་ མ་
དམིགས་པ་གཉིས་ཀྱིས་མེད་དགག་དངོས་ ཀྱི་བསྒྲུབ་བྱའི་ཆོས་སུ་བཟུང་
དགོས་པར་བསྟན་པ་དང་། སྔ་མ་དག་གིས་ནི། ཞེས་སོགས་རྐང་པ་གཉིས་
ཀྱིས་འབྲས་རང་གི་རྟགས་དག་གིས་དངོས་སུ་སྒྲུབ་པ་དང་། ཤུགས་ལ་མ་
ཡིན་དགག་སྒྲུབ་པར་བྱེད་པ་བསྟན་པ་གསལ་བར་གསུངས་པའི་ཕྱིར་ཏེ། དེ་
ཉིད་ལས། རྒྱུ་དང་ཁྱབ་བྱེད་མ་དམིགས་པ་འདིས་ནི། དགག་གཞིའི་དངོས་
པོ་ལའང་འབྲས་བུ་དང་ཁྱབ་བྱའི་དངོས་པོའི་ཆ་ཁས་བླངས་པ་མེད་ཅིང་། དེ་
གཉིས་རྣམ་པར་བཅད་ཙམ་གྱི་མེད་པར་དགག་པ་ཉིད་དངོས་སུ་སྒྲུབ་པར་
བྱེད་ལ། སྔ་མ་འབྲས་རང་གི་རྟགས་དག་གིས་དངོས་སུ་སྒྲུབ་པ་དང་། ཤུགས་
ལ་མ་ཡིན་པར་དགག་པ་སྒྲུབ་པར་བྱེད་པའི་ཕྱིར། ཞེས་གསུངས་པའི་ཕྱིར་རོ།།
ཆོས་རྗེ་སྨོན་ལམ་དཔལ་བས་ཀྱང་དེ་དང་མཐུན་པར་གསུངས། ཊིཀ་ཆེན་
ལས་ནི་ཕལ་ཆེ་བ་འདི་དང་མཐུན་པར་གསུངས་ཤིང་། ཅུང་ཟད་མི་འདྲ་བའི་
ཁྱད་པར་ནི། འདིས་ནི། ཞེས་སོགས་མ་དམིགས་པའི་རྟགས་སྤྱིའི་དབང་དུ་
བྱས་པ་དང་། དགག་པ་ཉིད། ཅེས་པའི་དོན་དགག་པ་དངོས་ཀྱི་བསྒྲུབ་བྱའི་
ཆོས་ སུ་ བཟུང་ བ་དང་། མ་ ཡིན་ སྒྲུབ་ པར་ བྱེད་ ཕྱིར་ རོ། །ཞེས་ པའི་ དོན།
དངོས་ཀྱི་བསྒྲུབ་བྱའི་ཆོས་དགག་པ་མ་ཡིན་པ་སྒྲུབ་པ་བཟུང་བ་ལ་བཤད་
པའི་ཕྱིར་ཏེ། དེ་ཉིད་ལས། མ་དམིགས་པའི་གཏན་ཚིགས་འདིས་ནི་ཆོས་
ཅན༑ དངོས་པོར་གྲུབ་པ་ལའང་དངོས་པོར་གྱུར་པའི་བསྒྲུབ་བྱའི་ཆོས་ཁས་
བླངས་ཤིང་སྒྲུབ་པ་མེད་པར་དངོས་ཀྱི་བསྒྲུབ་བྱའི་ཆོས་དགག་པ་ཉིད་སྒྲུབ་
- 251 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པར་བྱེད་པ་ཡིན་ལ། སྔ་མ་འབྲས་རང་གི་གཏན་ཚིགས་དག་གིས་ནི་དངོས་
ཀྱི་བསྒྲུབ་བྱའི་ཆོས་དགག་པ་མ་ཡིན་པར་སྒྲུབ་པ་ཉིད་སྒྲུབ་པར་བྱེད་པའི་
ཕྱིར་༑ ཞེས་དྲངས་ཟིན་པ་དེའི་ཕྱིར་རོ།།
འོ་ན། གྲང་རེག་གིས་སྟོང་པའི་མེ་ལ་གཙོ་བོར་ཤེས་འདོད་ཞུགས་པའི་
རྒོལ་བའི་ངོར། དུ་བ་དེ་དུ་ལྡན་ལ་ལ་མེ་ཡོད་པར་སྒྲུབ་པའི་དགག་རྟགས་སུ་
མ་སོང་བར་ཐལ། རྒོལ་བ་དེའི་ངོར་དངོས་ཀྱི་བསྒྲུབ་བྱའི་ཆོས་སུ་མེད་དགག་
སོང་དོན་མེད་པའི་ཕྱིར། ཡང་དེ་འདྲའི་རྒོལ་བའི་ངོར་དུ་བ་དེ་དེ་སྒྲུབ་ཀྱི་སྒྲུབ་
རྟགས་སུ་སོང་བར་ཐལ། གྲང་རེག་གིས་སྟོང་པའི་མེ་དེ་མ་ཡིན་དགག་ཡིན་
ཞིང་༑ དེ་དེ་ སྒྲུབ་ཀྱི་དངོས་ ཀྱི་བསྒྲུབ་བྱའི་ཆོས་སུ་སོང་བའི་ཕྱིར། རྟགས་
ཁྱབ་དངོས། གསལ་བ་སྔ་ཕྱི་གཉིས་ཀར་འདོད་ན། རིགས་ཐིགས་དར་ཊིཀ་
ལས༑ ཕྱི་རྒོལ་གྱི་ཤེས་འདོད་དང་། རྒོལ་བའི་དཔག་འདོད་གྲང་རེག་གིས་
སྟོང་པ་ལ་གཙོ་བོར་ཞུགས་ན་མེ་ཡོད་སྦྱོར་ཚུལ་ཙམ་ཡིན་གྱི། དོན་དགག་
རྟགས་སུ་འགྱུར་བས་སོ། །འོ་ན་མེ་མི་རྟོགས་པར་འགྱུར་ཞེ་ན། ཁྱབ་པ་མེད་
ལ༑ མེ་ལ་གཙོ་བོར་ཤེས་འདོད་ཞུགས་ན་འབྲས་རྟགས་ཡིན་གྱི། གྲང་རེག་
གིས་སྟོང་པ་སྦྱོར་ཚུལ་ཙམ་དུ་ཟད་དོ། །ཞེས་གསུངས་པ་མི་འཐད་པར་ཐལ་
ལོ།། །
ཁོ་ན་རེ། སྒྲ་མི་རྟག་སྒྲུབ་ལ་བྱས་པ་དགག་རྟགས་དང༌། རྟགས་ཅན་
རྗེས་དཔག་དགག་རྟོག་ཡིན་པར་ཐལ། དེ་གཉིས་ཀྱིས་རིམ་པ་ལྟར་དགག་པ་
སྒྲུབ་པ་དང་དགག་པ་རྟོགས་པའི་ཕྱིར་ཟེར་ན། སྐྱོན་མེད་དེ། དགག་རྟགས་
- 252 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དང་དགག་རྟོག་ཅེས་པ་ནི་དངོས་ཀྱི་ཡུལ་ལ་བལྟོས་པའི་ཕྱིར་རོ། །དེ་ལྟར་
ཡང་༑ རིགས་ཐིགས་དར་ཊཱིཀ་ལས། ཤཱཀྱ་བློས། དེ་ལ་གཉིས་ནི་དངོས་པོ་
བསྒྲུབ་པ་ཁོ་ན་ཞེས་བྱའི་དངོས་པོ་ཁོ་ན་སྒྲུབ་ཅེས་མི་བྱ་སྟེ། དགག་པ་ཡང་
སྒྲུབ་པའི་ཕྱིར་རོ། །གཅིག་ནི་དགག་པ་ཁོ་ནའི་གཏན་ཚིགས་ཞེས་བཤད་པ་
ལྟར་༑ འབྲས་རང་གཉིས་ཀྱིས་ཀྱང་དགག་པ་སྒྲུབ་ཅིང་། དེ་ལ་བརྟེན་པའི་
རྗེས་དཔག་གིས་དགག་པ་འཇལ་ལ། དགག་རྟགས་དང་། དགག་རྟོག་ཅེས་
མི་བྱ་སྟེ། དེ་ནི་དངོས་ཀྱི་ཡུལ་ལ་བལྟོས་པའི་ཕྱིར་རོ། །ཞེས་དང་། ཐར་ལམ་
གསལ་བྱེད་ལས། འདིས་སྒྲ་མི་རྟག་པ་མ་ཡིན་དགག་ཏུ་སྟོན་པ་མ་ཡིན་གྱི།
སྒྲ་མི་རྟག་པ་མ་ཡིན་པ་ལས་ལོག་པ་མ་ཡིན་དགག་དང་། དེ་རྗེས་དཔག་
གིས་ཤུགས་རྟོགས་ སུ་ བསྟན་ པ་ ཡིན་ནོ། །ཞེས་དང༌། རྣམ་ངེས་དར་ཊཱིཀ་
ལས༑ དེའི་འགྲེལ་བཤད་དུ་ཤཱཀྱ་བློས། དེ་ལ་གཉིས་ནི་དངོས་པོ་སྒྲུབ་པ་ཁོ་
ན་ཞེས་བྱ་ཡི། དངོས་པོ་ཁོ་ན་སྒྲུབ་ཅེས་མི་བྱ་སྟེ། དགག་པ་ཡང་སྒྲུབ་པའི་
ཕྱིར་རོ། །གཅིག་ནི་དགག་པ་ཁོ་ནའི་གཏན་ཚིགས་ཞེས་བཤད་པའི་དོན་ནི།
རྣམ་འགྲེལ་གྱི་མཇུག་ཏུ། སྒྲུབ་བྱེད་སྔ་མ་དག་གིས་ནི། །མ་ཡིན་སྒྲུབ་པར་
བྱེད་ཕྱིར་རོ། །ཞེས་གསུངས་པ། བྱས་པས་སྒྲ་མི་རྟག་པ་མ་ཡིན་པ་ལས་ལོག་
པ་དང་། དུ་བས་ལ་ལ་མེ་མ་ཡིན་པ་ལས་ལོག་པ་སྒྲུབ་པས་མ་ཡིན་དགག་
སྒྲུབ་པ་ཡིན་ལ། དེ་ཡང་རྟགས་དེ་དག་གི་ཤུགས་ཀྱི་བསྒྲུབ་བྱ་དང་། རྗེས་
དཔག་གི་ཤུགས་ཀྱི་རྟོགས་བྱ་ཡིན་གྱི་དངོས་སུ་མ་ཡིན་ཏེ། དགག་རྟགས་དང་
དགག་རྟོག་ཏུ་ཐལ་བར་འགྱུར་རོ། །ཞེས་དང་། རིགས་རྒྱན་ལས། སྒྲུབ་པའི་
- 253 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཚན་ཉིད། གཞི་གྲུབ་ པ་ གང་ ཞིག །དགག་ བྱ་དངོས་ སུ་བཅད་པའི་ཚུལ་
གྱིས་རྟོགས་པར་བྱ་བ་མ་ཡིན་པ། དཔེར་ན། མི་རྟག་པ་ལྟ་བུའོ། །ཁ་ཅིག མི་
རྟག་པ་མ་ཡིན་དགག་ཡིན་ཏེ། སྒྲུབ་བྱེད་སྔ་མ་དག་གིས་ནི། །མ་ཡིན་སྒྲུབ་
པར་བྱེད་ ཕྱིར་རོ། །ཞེས་འབྲས་རང་གི་རྟགས་གཉིས་ཀྱིས་མ་ཡིན་དགག་
སྒྲུབ་པར་བཤད་པའི་ཕྱིར་ཞེ་ན། དེ་མི་འཐད་དེ། གཞུང་དེས་འབྲས་རང་གི་
རྟགས་གཉིས་ཀྱིས་དངོས་སུ་སྒྲུབ་པ་བསྒྲུབ་ཅིང་། ཤུགས་ལ་མ་ཡིན་དགག་
སྒྲུབ་པར་བྱེད་ཅེས་པ་ཙམ་ཞིག་བསྟན་པའི་ཕྱིར། ཞེས་མི་རྟག་པ་སྒྲུབ་པ་
ཡིན་པ་གསལ་བར་གསུངས་པའི་ཕྱིར་རོ།།
མི་སྣང་བ་མ་དམིགས་པའི་རྟགས་ཡང་དག་ལ་དཔྱད་པ།
དེ་ལ་མི་སྣང་བ་མ་དམིགས་པའི་རྟགས་ཡང་དག་འགོད་པ་སྐབས་སུ་
བབས་པའི་ ཕྱི་རྒོལ་དེས་དགག་བྱའི་ཆོས་སུ་བཏགས་པའི་དོན་ངེས་པར་
བཤད་པ་དང༌། དེ་མ་ངེས་པར་བཤད་པའི་ཚུལ་གཉིས་བྱུང་སྟེ། སྡེ་བདུན་གྱི་
རྒྱན་ལས། མི་སྣང་བ་མ་དམིགས་པའི་རྟགས་འདི་ཤ་ཟ་གང་ལ་བསྐལ་དོན་
དུ་སོང་བའི་གང་ཟག་དེའི་ངོར་འགོད་དགོས་པ་མ་ཡིན་གྱི། གང་ཟག་དེའི་
ངོར་ཤ་ཟ་ཡོད་ངེས་ཀྱི་ཐ་སྙད་དོན་མཐུན་འཇུག་མི་འཇུག་དཔྱོད་པའི་གཞིར་
བྱས་ནས། རྟགས་རྒོལ་བ་གཞན་ལ་འགོད་པ་སྲིད་པའི་ཕྱིར། ཞེས་གསུངས་
པས༑ དེ་འདྲའི་ཕྱི་རྒོལ་དེས་དགག་བྱའི་ཆོས་སུ་བཏགས་པའི་དོན་ཚད་མས་
254 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ངེས་པར་བཞེད་དམ་སྙམ། པཎ་ཆེན་གྱི་ཡིག་ཆར། དེ་འདྲའི་ཕྱི་རྒོལ་དེས་ཤ་
ཟ་ངེས་པའི་སྒྲུབ་བྱེད་དུ། རྟག་པ་དེ་བྱས་པ་སྒྲ་མི་རྟག་སྒྲུབ་ལ་རྟགས་ཡང་
དག་ཏུ་སོང་བའི་གང་ཟག་གི་ཚད་མས་གྲུབ་པའི་ཕྱིར། ཞེས་གསུངས།
རང་ལུགས་ཀྱི་ཡིག་ཆར། སྡེ་བདུན་འཇུག་སྒོ་ལས། མི་སྣང་བ་མ་
དམིགས་པའི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་དགག་བྱའི་ཆོས་ཀྱི་
ཡུལ་དེ་ཡོད་ཀྱང་། དེ་ཕྱོགས་ཆོས་ཅན་གྱི་གང་ཟག་ལ་བལྟར་མི་རུང་བ།
ཞེས་དང་། ཐར་ལམ་གསལ་བྱེད་ལས། དེས་ན་མ་དམིགས་པའི་རྟགས་ཡང་
དག་གང་ཞིག །སྨྲ་བ་པོའི་འདོད་པས་དམིགས་ པའི་དགག་བྱའི་ཆོས་ སུ་
བཏགས་པའི་དོན་དེ་སྤྱིར་ཡོད། དེ་ཡོད་ན་ཕྱི་རྒོལ་གྱིས་དམིགས་སུ་རུང་བས་
མ་ཁྱབ་པ་ནི། མི་སྣང་བ་མ་དམིགས་པའི་གཏན་ཚིགས་ཡང་དག་གི་དོན་
ཡིན་གྱི། ཞེས་དང་། རིགས་རྒྱན་ལས། རང་ལུགས་བཞག་པ་ནི། མི་སྣང་བ་
མ་དམིགས་པའི་རྟགས་ཡང་དག་གི་མཚན་ཉིད། མ་དམིགས་པའི་རྟགས་
ཡང་དག་གང་ཞིག །རང་ཕྱོགས་ཆོས་ཅན་དུ་སོང་བའི་གང་ཟག་གི་ཚད་མས་
དགག་བྱའི་ཆོས་ཀྱི་ཡུལ་ཡོད་ཀྱང་བལྟར་མི་རུང་བ། ཞེས་གསུངས་པ་སོགས་
དང་མཐུན་པར། མི་སྣང་བ་མ་དམིགས་པའི་རྟགས་ཀྱི་དགག་བྱའི་ཆོས་སུ་
བཏགས་པའི་དོན་སྐབས་བབས་ཀྱི་ཕྱི་རྒོལ་དེས་མ་ངེས་པར་གསུངས་ལ།
དེའི་རྒྱུ་མཚན་ནི། རྣམ་བཤད་ལས། རྟགས་འདིའི་ ཕྱོགས་ཆོས་མངོན་སུམ་
གྱིས་གྲུབ་པར་གསུངས་པ་གང་ཞིག །དེ་གྲུབ་ན་རང་རིག་མངོན་སུམ་ལས་
འོས་མེད་ཅིང་། དེ་ཡང་རང་རྒྱུད་ཀྱི་ཤ་ཟ་ལ་ཐེ་ཚོམ་ཟ་བའི་ཐེ་ཚོམ་ཉམས་སུ་
- 255 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མྱོང་བའི་རང་རིག་ལས་འོས་མེད་པའི་ཕྱིར་རོ།།
དེ་འདྲའི་ཕྱི་རྒོལ་དེས་ཤ་ཟ་ངེས་པའི་དཔྱད་ཤེས་དང་། དེ་ངེས་པའི་
ཚད་མ་ གཉིས་ ཀྱི་ འབྲེལ་ བ་མ་ ངེས་ ཀྱང་། སྤྱིར་དཔྱད་ཤེས་དང་ ཚད་མ་
གཉིས་ཀྱི་འབྲེལ་བ་ངེས་སྟོབས་ཀྱིས། རང་རྒྱུད་ལ་ཤ་ཟ་འཇལ་བྱེད་ཀྱི་
དཔྱད་ཤེས་ཡོད་ན། ཤ་ཟ་འཇལ་བྱེད་ཀྱི་ཚད་མ་ཡོད་པས་ཁྱབ་པ་གྲུབ་པས།
རྟགས་དེའི་ལྡོག་ཁྱབ་མ་གྲུབ་པའི་སྐྱོན་ནི་མེད་དོ། །ཀུན་མཁྱེན་གྱི་ཡིག་ཆར།
མི་སྣང་བ་མ་དམིགས་པའི་རྟགས་དེའི་དགག་བྱའི་ཆོས་སུ་བཏགས་པའི་དོན་
སྐབས་བབས་ཀྱི་ཕྱི་རྒོལ་ལ་བསྐལ་དོན་ཡིན་པར་གོང་འོག་ཏུ་ལན་དུ་མར་
གསུངས་ཤིང་། ཡང་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡིན་
ན་དེ་སྒྲུབ་ཀྱི་ཕྱི་རྒོལ་ལ་བསྐལ་དོན་མིན་པས་མ་ཁྱབ་པའི་མུ་ལ། དགག་བྱའི་
ཆོས་སུ་བཏགས་པའི་དོན་ཕལ་པ་ལ་དེ་འདྲའི་རྒོལ་བའི་རྒྱུད་ཀྱི་ཤ་ཟ་ངེས་
པའི་དཔྱད་ཤེས་བཞག་འདུག་པས། ཚིག་ཟིན་ལྟར་ན་འགལ་བ་ལྟར་སྣང་
ནའང་དཔྱད་པར་བྱའོ། །ཡོད་ན་གང་ཟག་དེའི་ཚད་མ་ལ་བལྟར་མི་རུང་བ་དེ།
གང་ཟག་དེ་ལ་བསྐལ་དོན་གྱི་དོན་ཏེ། དེ་ལྟར་ཡང་སྡེ་བདུན་འཇུག་སྒོ་ལས་
སོ།།
- 256 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
སྣང་རུང་མ་དམིགས་པའི་རྟགས་ཀྱི་གྲངས་ངེས་ལ་དཔྱད་པ།
སྣང་རུང་མ་དམིགས་པའི་རྟགས་ཀྱི་གྲངས་ངེས་བཤད་པ་ལ། སྡེ་བདུན་
གྱི་རྒྱན་ལས། མེ་དང་། དུ་བ་དང༌། ཙནྡན་གྱི་མེ་གསུམ་རེ་རེ་ནས། གྲང་རེག་
དང་། གྲང་རེག་གི་རྒྱུ་དང་། དེའི་འབྲས་བུ་དང་། དེའི་ཁྱབ་བྱ་སྟེ་བཞི་བཞི་
འགོག་ པའི་ སྣང་ རུང་ གི་ འགལ་ དམིགས་ བཅུ་ གཉིས་ སུ་ གསུངས། ཀུན་
མཁྱེན་གྱི་ཡིག་ཆར། དེ་དང་མཐུན་པར་གསུངས་ཤིང་། པཎ་ཆེན་གྱི་ཡིག་
ཆར། ཙནྡན་གྱི་སྐོར་བཞི་རྟགས་ཡང་དག་ཡིན་མིན་གསལ་ཁ་མ་བྱུང་། རྣམ་
འགྲེལ་གྱི་རྣམ་བཤད་ གཉིས་དང་། རིགས་ཐིགས་རྣམ་བཤད། ཊཱིཀ་ཆེན༑
རིགས་རྒྱན་རྣམས་ལས་རྟགས་ཀྱི་གྲངས་ངེས་སྐོར་གསུངས་ཚུལ་མཐུན་པར་
སྣང་ངོ༌།། །།
རང་ལུགས་ནི། ཙནྡན་གྱི་མེ་དེ། རང་ཕྱོགས་ཀྱི་ཆོས་སུ་གྲུབ་པའི་གཞིར་
གྲང་རེག་སྐོར་བཞི་འགོག་པའི་རྟགས་ཡང་དག་ཡིན་པར་རིགས་ཏེ། ཡིག་
ཆར༑ མེས་རང་ཕྱོགས་ཀྱི་ཆོས་སུ་གྲུབ་པའི་གཞིར་གྲང་རེག་འགོག་པའི་རང་
བཞིན་འགལ་དམིགས་ལས་ལོགས་སུ། ཙནྡན་གྱི་མེས་རང་ཕྱོགས་ཀྱི་ཆོས་
སུ་གྲུབ་པའི་གཞིར་གྲང་རེག་འགོག་པའི་རྟགས་སྨོས་པ་ལ་དགོས་པ་མེད་
པར་བཤད་ཅིང་། ཙནྡན་ གྱི་མེ་སྤུ་རིས་ཟིན་ན་ཙནྡན་ གྱི་མེ་དེ་ གྲང་ རེག་
འགོག་པའི་རྟགས་ཡང་དག་ཏུ་སོང་བ་དང༌། དེ་ གྲང་རེག་འགོག་པའི་རང་
- 257 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཞིན་འགལ་དམིགས་ཀྱི་རྟགས་སུ་འདུས་པར་གསུངས་པའི་ཕྱིར་རོ།།
འོག་ཏུ་ཙནྡན་གྱི་མེ་དེ་གྲང་རེག་འགོག་པའི་རྟགས་ཡང་དག་མིན་པ་
ལྟ་བུར་གསུངས་ཀྱང་། ཙནྡན་གྱི་མེའི་སྤུ་རིས་མ་ཟིན་ན་ཙནྡན་གྱི་མེ་དེ་གྲང་
རེག་འགོག་པའི་རྟགས་ཡང་དག་ཏུ་མི་འགྱུར་བ་ལུང་དེའི་དོན་ཡིན་པའི་ཕྱིར་
རོ༑ ༑ཙནྡན་གྱི་མེ་དེ་རང་ཕྱོགས་ཀྱི་ཆོས་སུ་གྲུབ་པའི་གཞིར་གྲང་རེག་འགོག་
པའི་རྟགས་ཡང་དག་ཏུ་སོང་བའི་སྐབས་མེད་པར་ཁས་བླངས་ན། རིགས་པ་
དང་ འགལ་བའི་ ཕྱིར་དང༌། རྣམ་ངེས་ཊིཀྐར། དེ་ལས་ གཞན་དུ་ཙནྡན་གྱི་
མེས་ གྲང་རེག་འགོག་པ་འགལ་ཁྱབ་དམིགས་པའི་གཏན་ཚིགས་ཟུར་པ་
འདོད་པ་ནི། ཙནྡན་གྱི་མེའི་སྤུ་རིས་ཟིན་ན་ཡང་མེས་གྲང་རེག་འགོག་པ་ཉིད་
ལས་མ་འདས་པས་འགལ་དམིགས་ཀྱི་གཏན་ཚིགས་དངོས་ཁོ་ནའོ། །ཞེས་
མེས་གྲང་རེག་འགོག་པའི་འགལ་དམིགས་ཀྱི་གཏན་ཚིགས་དངོས་ཡིན་པར་
གསུངས་པའི་ཕྱིར་དང་། རིགས་རྒྱན་གྱི་ཐལ་འགྱུར་སྐབས་སུའང་དེ་ལྟར་
གསུངས་པའི་ཕྱིར་རོ།། །
འགྲེལ་པར་གཉིས་ཁ་བསྐང་བ་ནི། ཞེས་པའི་དོན། རྣམ་འགྲེལ་རྩ་
འགྲེལ་ལས། འབྲེལ་ཟླ་མ་དམིགས་པ་གསུམ་དང་། འགལ་དམིགས་ལྔ་སྟེ་
ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་བརྒྱད་
བཤད་ཅིང་། དེ་ལས་མང་བ་མ་བཤད་ལ། རྣམ་ངེས་རང་འགྲེལ་ལས། སྔར་
བཤད་ པ་ བརྒྱད་ ཀྱི་སྟེང་དུ་ དངོས་ འབྲས་མ་དམིགས་ པ་དང་། འབྲས་བུ་
འགལ་དམིགས་གཉིས་ཁ་བསྐངས་ཏེ་བཤད་པ་ནི། རྣམ་འགྲེལ་རྩ་བར་རང་
- 258 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
བཞིན་ འགལ་ དམིགས་ དངོས་ སུ་ བསྟན་ པས། འབྲས་བུ་ འགལ་ དམིགས་
དང་༑ རང་བཞིན་མ་དམིགས་པ་དངོས་སུ་བསྟན་ པས། དངོས་ འབྲས་ མ་
དམིགས་པ་དང་གཉིས་རྟགས་ཡང་དག་ཡིན་པར་རྟོགས་ནུས་པའི་རྒྱུ་མཚན་
གྱིས་ཡིན་ལ། དེ་ལྟར་རྟོགས་ནུས་པ་ཡང་ཡིན་ཏེ། མེས་གྲང་རེག་འགོག་ནུས་
པར་བསྟན་པས། གྲང་རེག་དང་གྲང་རྒྱུ་ནུས་པ་ཐོགས་མེད་གཉིས་གཞི་གང་
དུ་ཡང་ཕན་ཚུན་ཡོད་མེད་མཚུངས་པའི་འབྲེལ་བ་ཅན་ཡིན་པས། མེས་གྲང་
རྒྱུ་ནུས་པ་ཐོགས་མེད་འགོག་ནུས་པར་རྟོགས་ནུས་པའི་ཕྱིར་རོ། །
དེ་བཞིན་དུ་བུམ་པ་ཚད་མས་དམིགས་པ་དང་བུམ་པ་ཡོད་པ་གཉིས་
ཕན་ཚུན་ཁྱབ་མཉམ་པའི་འབྲེལ་བ་ཅན་ཡིན་པས། བུམ་པ་ཚད་མས་མ་
དམིགས་པའི་རྟགས་ཀྱིས་བུམ་པ་ཡོད་པ་འགོག་ནུས་པར་བསྟན་པ་ལ་བརྟེན་
ནས༑ དུ་བའི་དངོས་རྒྱུ་ནུས་པ་ཐོགས་མེད་དང་། དངོས་འབྲས་དུ་བ་གཉིས་
ཀྱང་གཞི་གང་དུ་ཕན་ཚུན་ཡོད་མེད་མཚུངས་པའི་འབྲེལ་བ་ཅན་ཡིན་པས།
དངོས་འབྲས་བཀག་སྟོབས་ཀྱིས་དངོས་རྒྱུ་འགོག་ནུས་པར་བློ་ཡུལ་དུ་འཕེན་
པ་སྟེ་རྟོགས་ནུས་པའི་ཕྱིར་ཞེས་པའོ།།
དེ་ལྟར་རྟོགས་ནུས་པ་དེ་ཙམ་དུ་མ་ཟད་རྟགས་གཞན་ཡང་ཡོད་པར་
མཚོན་ ནས་ བསྟན་ པ་ ཡིན་ ཏེ། རང་ བཞིན་ འགལ་ དམིགས་ དང་། འགལ་
འབྲས་དམིགས་པ་གཉིས་དངོས་སུ་བསྟན་པས། ཁྱབ་བྱེད་དང་འགལ་བའི་
འབྲས་བུ་དམིགས་པ་དང་། འབྲས་བུ་དང་འགལ་བའི་འབྲས་བུ་དམིགས་པ་
གཉིས་རྟགས་ཡང་དག་ཡིན་པ་རྟོགས་ནུས་པའི་ ཕྱིར་ཏེ། དཔེར་ན། དུ་བ་
-259 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དྲག་ཕྱུར་བ་ཆོས་ཅན། ཁྱོད་ཀྱིས་རང་ཕྱོགས་ཀྱི་ཆོས་སུ་གྲུབ་པའི་གཞིར། ཁ་
བའི་རེག་པ་འགོག་ནུས་ཏེ། དེའི་ཁྱབ་བྱེད་གྲང་རེག་འགོག་ནུས་པའི་ཕྱིར།
དཔེར་ན། མེ་སྟོབས་ཆེན་པོ་བཞིན། དུ་བ་དྲག་ཕྱུར་བ་ཆོས་ཅན། ཁྱོད་ཀྱིས་
རང་ཕྱོགས་ཀྱི་ཆོས་སུ་གྲུབ་པའི་གཞིར། གྲང་རྒྱུ་ནུས་པ་ཐོགས་མེད་འགོག་
ནུས་ཏེ། དེ་དང་ཁྱབ་མཉམ་པའི་འབྲེལ་བ་ཅན་གྲང་རེག་འགོག་ནུས་པའི་
ཕྱིར༑ དཔེར་ན། མེ་སྟོབས་ཆེན་པོ་བཞིན། སྦྱོར་བ་དེ་གཉིས་ཀྱི་རྟགས་ནི།
འབྲས་བུ་དག་གྲུབ་དང༌། ཞེས་པས་གྲུབ་ཅིང་། དཔེའི་སྟེང་དུ་ཁྱབ་པ་ནི།
འགལ་དང་། ཞེས་པས་གྲུབ་པའི་ཕྱིར་རོ།། ན་
ཐར་ལམ་གསལ་བྱེད་ལས། དེ་དག་ཀྱང་སྦྱོར་བའི་བྱེ་བྲག་གིས་ཐ་
དད་དུ་དབྱེ་བ་ཙམ་ཡིན་གྱི། ཞེས་སོགས་ཀྱི་དོན་ནི། སྔར་བཤད་པའི་འགལ་
དམིགས་དེ་དག་དགོས་པའི་དབང་གིས་དབྱེ་བ་བྱས་པ་ཡིན་གྱི། རྟགས་ཀྱི་
སྦྱོར་ཚུལ་དེ་དག་ཁོ་ནར་ངེས་པ་མ་ཡིན་ཏེ། ཙནྡན་གྱི་མེས་གྲང་རེག་འགོག་
པ་ལྟ་བུ་རང་བཞིན་འགལ་དམིགས་ཀྱི་ནང་དུ་འདུས་ཀྱང་། དེ་ལས་ལོགས་
སུ་དབྱེ་རུང་སྟེ། ཙནྡན་གྱི་མེས་གྲང་རེག་འགོག་ན། རང་བཞིན་དང་འགལ་
བའི་ཁྱབ་བྱ་དམིགས་པ་དང་། ཤར་གྱི་ཙནྡན་གྱི་མེས་གྲང་རེག་འགོག་ན།
ཁྱབ་བྱའི་ཁྱབ་བྱ་དམིགས་པ་སོགས་དང་། ཙནྡན་གྱི་དུ་བས་འགོག་ན། རང་
བཞིན་དང་འགལ་བའི་འབྲས་བུ་དམིགས་པར་འདུས་ཀྱང་། དེ་ལས་ལོགས་
སུ་དབྱེ་ན། རང་བཞིན་དང་འགལ་བའི་འབྲས་བུའི་ཁྱབ་བྱ་དམིགས་པ་དང་།
ཤར་གྱི་དེས་འགོག་ན། འབྲས་བུའི་ཁྱབ་བྱའི་ཁྱབ་བྱར་དམིགས་པ་སོགས་དུ་
- 260 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མར་དབྱེར་རུང་བའི་ཕྱིར་རོ། །རྒྱུ་བལྟར་རུང་བའི། ཞེས་པ་འདིས་རྒྱུ་འགལ་
དམིགས་དང་། རྒྱུ་དང་འགལ་བའི་འབྲས་བུ་དམིགས་པ་གཉིས་ཤུགས་ལ་
བསྟན་པ་ཡིན་ཏེ། འགལ་དང་། ཞེས་པས་མེས་གྲང་རེག་འགོག་ནུས་པར་
བསྟན་ཅིང་། འབྲས་བུ་དག་གྲུབ་དང་། ཞེས་པས་དུ་བས་གྲང་རེག་འགོག་
ནུས་པར་བསྟན་པའི་ཤུགས་དང་། གཞུང་འདིས་རྒྱུ་བཀག་པས་འབྲས་བུ་
འགོག་ནུས་པར་བསྟན་པའི་ཤུགས་ཀྱིས། དེ་གཉིས་ཤུགས་བསྟན་དུ་གྲུབ་
པའི་ཕྱིར་རོ།།
རྟགས་ཡང་དག་འཇུག་པའི་དུས་བཤད་པ།
ཊཱིཀ་ཆེན་ལས། དགག་བྱའི་ཆོས་དེ་གཞི་དེར་ ཡོད་ན། ཕྱི་རྒོལ་གྱི་
མངོན་སུམ་ལ་སྣང་དུ་མི་རུང་བ་ལ་སྣང་རུང་གི་རང་བཞིན་མ་དམིགས་པ་
འཇུག་པ་ཡོད་པར་བཤད་ཅིང་། རྣམ་བཤད་གཉིས་དང༌། རིགས་རྒྱན། སྡེ་
བདུན་གྱི་རྒྱན་རྣམས་ལས་ཡོད་མེད་གསལ་ཁ་མ་བྱུང་ལ། ཡིག་ཆ་གཞན་
གཉིས་ལས་ཀྱང་གསལ་བར་མ་གསུངས་སོ། །
རང་ལུགས་ཀྱི་ཡིག་ཆ་ལྟར་ན། སྣང་རུང་གི་རང་བཞིན་མ་དམིགས་
པ་ལ་འཇུག་དུས་གཉིས་པ་མེད་པར་ཁས་བླངས་དགོས་པ་འདྲ་སྟེ། གལ་ཏེ་
ཡོད་ན། རྣམ་བཤད་གཉིས་ལས། སྤྱིར་སྣང་དུ་རུང་ནས་དགག་གཞི་དེར་
སྣང་དུ་མི་རུང་བ་ལ། ཞེས་སོགས་ཀྱིས། ཁྱབ་མཉམ་སྣང་དུ་རུང་ན་ཞེས་པའི་
སྐབས་སུ་བཤད་དགོས་པ་ལས་མ་བཤད་ཅིང་། སྔར་བཤད་པ་ལྟར་རང་
- 261 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཞིན་མ་དམིགས་པ་འཇུག་པའོ། །ཞེས་དགག་གཞི་དེར་སྣང་རུང་གི་སྐབས་
དང་སྦྱར་ནས་བཤད་པའི་ཕྱིར་དང༌། ཡིག་ཆར། དུ་བ་ཚད་མས་མ་དམིགས་
པ་དེ། མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྟགས་ཡང་དག་
ཏུ་སོང་བའི་དུས་ཡོད་པར་འདོད་པ་ལ་དགག་པ་མཛད་ཅིང་། དེའི་སྒྲུབ་བྱེད་
དུ་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྟགས་ཡང་དག་
འགོད་པ་སྐབས་སུ་བབས་པའི་ཕྱི་རྒོལ་ཡང་དག་ཡིན་ན། མཚན་མོའི་རྒྱ་
མཚོར་དུ་བ་ཚད་མས་མ་དམིགས་པ་ལ་མངོན་སུམ་གྱི་སྟོབས་ཀྱིས་ངེས་པ་
འདྲེན་མི་ནུས་པས་ཁྱབ་པའི་ཕྱིར། ཞེས་གསུངས་པའི་ཕྱིར་རོ།།
མེ་མེད་མཚན་མོའི་རྒྱ་མཚོར་དུ་བ་སྣང་དུ་མི་རུང་བའི་སྐབས་དེར། གཞི་
དེར་དུ་བ་ཚད་མས་མ་དམིགས་པ་དང་། དུ་བ་མེད་པ་གཉིས་རྟོགས་པ་དུས་མཉམ་
པའི་ཕྱིར་ཏེ། དགག་བྱའི་ཆོས་དེ་ཉིད་སྤྱིར་མངོན་སུམ་ལ་སྣང་དུ་རུང་ཞིང་། གཞི་
དེར་ཡོད་ན་སྣང་དུ་མི་རུང་བའི་ཕྱིར། ཁྱབ་སྟེ། གཞི་དེར་དུ་བ་ཡོད་ན་ཚད་མས་
དམིགས་སུ་རུང་བ་ལས་མ་དམིགས་པ་དེ། གཞི་དེར་དུ་བ་ཚད་མས་མ་དམིགས་པ་
རྟོགས་པའི་དོན་ཡིན་པའི་ཕྱིར། དེས་གཞན་ལ་རིགས་འགྲེའོ།།
རྣམ་བཤད་སོགས་ལས། དགག་བྱའི་ཆོས་སུ་བཏགས་པའི་དོན་ཕྱི་
རྒོལ་གྱི་མངོན་སུམ་ལ་སྣང་དུ་རུང་མི་རུང་སོགས་གསུངས་པ་ནི། འགྲེལ་
པའི་དངོས་བསྟན་གྱི་དབང་དུ་བྱས་ཀྱི། དོན་དབང་བཙན་པར་བྱས་ན། ཕྱི་
རྒོལ་གྱི་ཚད་མ་ལ་སྣང་དུ་རུང་མི་རུང་ཞེས་བཤད་དགོས་སོ། །གང་ཟག་དེའི་
ཚད་མ་ལ་བལྟར་རུང་མི་རུང་གི་དོན་ནི། དེའི་གྲུབ་ཚད་དམ་དོན་ལྡོག་དེ་གང་
- 262 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཟག་དེས་རྟོགས་མ་རྟོགས་ལ་འཇོག་དགོས་པ་འདྲའོ།།
སྣང་རུང་གི་རྟགས་ཡང་དག་གཉིས་པོ་སོ་སོའི་
མཚན་ཉིད་ལ་དཔྱད་པ།
སྣང་རུང་གི་འགལ་དམིགས་དང་། འབྲེལ་ཟླ་མ་དམིགས་པའི་རྟགས་ཀྱི་
དོན་ལ། ཡིག་ཆ་རྣམས་སུ་མི་མཐུན་པ་དུ་མ་སྣང་སྟེ། རྣམ་བཤད་གཉིས་སུ་
གསལ་ཁ་མ་བྱུང་ཡང་། སྡེ་བདུན་འཇུག་སྒོ་ལས། འགལ་དམིགས་ཀྱི་དོན༑
མ་དམིགས་པའི་རྟགས་ཡང་དག་གང་ཞིག །མ་ཡིན་དགག་གམ་སྒྲུབ་པ་གང་
རུང་ཡིན་པ། འབྲེལ་ཟླ་མ་དམིགས་པའི་རྟགས་ཀྱི་དོན། དེ་གང་ཞིག།
མེད་དགག་ཡིན་པ། ཞེས་དང་། པཎ་ཆེན་གྱི་ཡིག་ཆར། དེ་དང་མཐུན་པར་
གསུངས༑ ཀུན་མཁྱེན་ གྱི་ཡིག་ཆར། དང༌ པོའི་དོན་འདྲ་ལ། གཉིས་པ་ལ།
འབྲེལ་ཡུལ་མ་གྲུབ་པ་རྟགས་སུ་སྦྱར་བ། ཞེས་གསུངས་ཤིང་། མ་དམིགས་
པའི་རྟགས་ཡང་དག་ཡིན་ན། དེ་གཉིས་ གང་ རུང་ ཡིན་པས་མ་ཁྱབ་པར་
གསུངས༑ རིགས་རྒྱན་དང་། སྡེ་བདུན་རྒྱན་གཉིས་ཚིག་ཟིན་ལ་ཅུང་མི་འདྲ་
བ་མ་གཏོགས་དེ་གཉིས་ཀྱིས་མཚན་ཉིད་འཇོག་ཚུལ་དོན་གཅིག་ཏུ་སྣང་བས།
རང་ལུགས་ནི་ གཞུང་དེ་ གཉིས་ དང་ མཐུན་ པར། དེ་ གཉིས་ སོ་ སོའི་
མཚན་ཉིད་ནི། དེ་སྒྲུབ་ཀྱི་མ་དམིགས་པའི་ཚུལ་གསུམ་གང་ཞིག །དེ་སྒྲུབ་ཀྱི་
དགག་བྱའི་ཆོས་ཀྱི་འབྲེལ་ཡུལ་བཀག་པའི་མེད་དགག་རྟགས་སུ་སྦྱར་བ། དེ་
- 263 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་གི་མཚན་ཉིད་དུ་གསུངས་
ཤིང་༑ འགལ་དམིགས་ཀྱི་མཚན་ཉིད་དངོས་སུ་མ་གསུངས་ཀྱང་། དེ་གང་
ཞིག ༑དེ་སྒྲུབ་ཀྱི་དགག་བྱའི་ཆོས་ཀྱི་འགལ་ཟླ་དམིགས་པ་རྟགས་སུ་སྦྱར་བ།
དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་གི་མཚན་ཉིད། །
དེ་ལྟར་ན་མ་དམིགས་པའི་རྟགས་ཡང་དག་ཡིན་ན། དེ་གཉིས་གང་རུང་
ཡིན་པས་ཁྱབ་སྟེ། ཆོས་ཉིད་ཀྱི་རྟགས་ཀྱིས་གཉིས་སྟོང་ཡོངས་གྲུབ་ཏུ་སྒྲུབ་
པ་དང་། ནམ་མཁའི་རྟགས་ཀྱིས་ཤར་ཕྱོགས་ཀྱི་ནམ་མཁའ་བདག་མེད་དུ་
སྒྲུབ་པ་ན། དེ་གཉིས་འགལ་དམིགས་གཉིས་པོ་གང་རུང་ཡིན་པའི་ཕྱིར་ཏེ།
འགལ་དམིགས་ཀྱི་རྟགས་ཡང་དག་ཡིན་པའི་ཕྱིར། དེར་ཐལ། ཕན་ཚུན་སྤང་
འགལ་ལ་བརྟེན་པའི་འགལ་ཁྱབ་དམིགས་པའི་རྟགས་ཡང་དག་ཡིན་པའི་
ཕྱིར་ཏེ། བྱས་པ་དེ་སྒྲ་རྟག་སྟོང་དུ་སྒྲུབ་པའི་འགལ་དམིགས་ཀྱི་རྟགས་ཡང་
དག་ཡིན་པ་གང་ཞིག་མཚུངས་པའི་ཕྱིར་རོ།།
འགལ་དམིགས་ཀྱི་རྟགས་ལ། དམིགས་པ་ཞེས་ཚིག་གིས་ཟིན་པར་
རྟགས་སུ་འགོད་དགོས་ན། ངེས་པས་ལྟོས་པ་དང་། ལྟོས་པས་ངེས་པ་འགོག་
པའི་རྟགས་གཉིས་ཀྱང་འགལ་དམིགས་ཀྱི་རྟགས་མ་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། ལེའུ་བཞི་པར། ངེས་གྱུར་དང་ནི་ལྟོས་བཅས་
བཞིན༑ ༑ཞེས་དང༌། གང་དག་དེ་ཡོད་གཞན་ལྟོས་མེད། །ཅེས་སོགས་དང་།
སྡེ་བདུན་འཇུག་སྒོ་ལས། དང་པོ་ལ་དབྱེ་ན། ཕན་ཚུན་སྤང་འགལ་ལ་བརྟེན་
པའི་ཁྱབ་བྱེད་འགལ་དམིགས་ཀྱི་རྟགས་ཡང་དག་དང་། དེ་ལ་བརྟེན་པའི་
- 264-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
འགལ་ཁྱབ་དམིགས་པའི་རྟགས་ཡང་དག་གཉིས། དཔེ་རིམ་བཞིན། སྒྲ་རྟག་
དངོས་ཀྱིས་སྟོང་པར་སྒྲུབ་པ་ལ་བྱས་པ་བཀོད་པ་ལྟ་བུ། བུམ་པ་འཇིག་པ་
ཕྱིས་རྒྱུ་དོན་གཞན་ལ་མི་བལྟོས་པར་སྒྲུབ་པ་ལ་རང་གྲུབ་ཙམ་ནས་འཇིག་པ་
བཀོད་པ་ལྟ་བུའོ། །ཞེས་དང་། རིགས་རྒྱན་ལས། དབྱེ་ན། ངེས་པས་ལྟོས་པ་
འགོག་ པ་ དང་། ལྟོས་ པས་ ངེས་ པ་ འགོག་ པའི་ རྟགས་ ཡང་ དག་ གཉིས།
དཔེར་བརྗོད་རིམ་བཞིན། བུམ་པ་ཆོས་ཅན། འཇིག་པ་ཕྱིས་རྒྱུ་དོན་གཞན་
ལ་ལྟོས་པ་མེད་དེ། རང་གྲུབ་ཙམ་ནས་འཇིག་ངེས་ཡིན་པའི་ཕྱིར། ཞེས་པ་
དང་༑ གོས་དཀར་པོ་ཆོས་ཅན། རང་གྲུབ་ནས་ཚོན་ཅན་དུ་མ་ངེས་ཏེ། ཚོན་
ཅན་དུ་འགྱུར་བ་ཕྱིས་འབྱུང་གི་རྒྱུ་ལ་བལྟོས་པའི་ཕྱིར། ཞེས་པ་ལྟ་བུའོ། ། །
ཞེས་དེ་གཉིས་ཕན་ཚུན་སྤང་འགལ་ལ་བརྟེན་པའི་འགལ་དམིགས་ཀྱི་རྟགས་
ཡང་དག་ཡིན་པ་གསལ་བར་གསུངས་པའི་ཕྱིར་རོ།། །
དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་གང་ཞིག །དེ་སྒྲུབ་ཀྱི་
དགག་བྱའི་ཆོས་སུ་བཏགས་པའི་དོན་དངོས་པོ་དང་རྫ་ས་ཐ་དད་ཡིན་པ། དེ་
སྒྲུབ་ཀྱི་ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་
ཡང་ དག་ གི་ མཚན་ ཉིད། དེ་ གང་ ཞིག །དེ་ སྒྲུབ་ ཀྱི་ དགག་ བྱའི་ ཆོས་ སུ་
བཏགས་པའི་དོན་དངོས་པོ་དང་རྫས་ཐ་དད་མ་ཡིན་པ། དེ་སྒྲུབ་ཀྱི་ཕན་ཚུན་
སྤང་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་གི་མཚན་ཉིད་
དུ་འཇོག་པ། རང་རེའི་ཡིག་ཆར་མི་གསལ་ཡང་དེ་ལྟར་འཇོག་ན་འཐད་དམ་
སྙམ་མོ།། ་ ་་་་
- 265 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལྷན་ཅིག་མི་ གནས་ འགལ་ལ་བརྟེན་ པའི་ རྟགས་ལ། རྟགས་དང་
དགག་ ཆོས་ ལྷན་ ཅིག་མི་ གནས་ འགལ་ ཡིན་ མི་ དགོས་ཏེ། འབྲེལ་ ཟླ་མ་
དམིགས་པ་བཞི་ལྷན་ཅིག་མི་གནས་འགལ་ལ་བརྟེན་པའི་རྟགས་ཡིན་པའི་
ཕྱིར་ཏེ། རྣམ་ངེས་དར་ཊིཀ་ལས། ལྷན་ཅིག་མི་གནས་འགལ་ལ་བརྟེན་པའི་
མི་དམིགས་པའི་གཏན་ཚིགས་ཡང་དག་འདི་ནི་ཆོས་ཅན། སྦྱོར་བའི་བྱེ་བྲག་
གིས་རྣམ་པ་བཅུར་ངེས་པ་ཡིན་ཏེ། འབྲེལ་ཡུལ་མ་དམིགས་པ་བཞི་དང་།
འགལ་ཟླ་དམིགས་པ་དྲུག་ཏུ་ངེས་པ་དེས་ནའི་ཕྱིར། ཞེས་དང་། ཡིག་ཆར་
ཡང་༑ དེ་བཞིན་དུ་གསལ་བ་ལྟར་ཁས་ལེན་ རིགས་ པའི་ ཕྱིར་ རོ། །དེ་ གཉིས་
ལྷན་ཅིག་མི་གནས་འགལ་མ་ཡིན་པར་འོག་ཏུ་མཚན་ཉིད་འཆད་པའི་སྐབས་
ལས་ཤེས་སོ། །
རང་རེའི་ ཡིག་ཆའི་ ཐལ་འགྱུར་སྐབས། འབྲེལ་ ཟླ་མ་དམིགས་པ་
བཞི་ལྷན་ཅིག་མི་གནས་འགལ་ལ་བརྟེན་པ་མ་ཡིན་པ་ལྟ་བུར་གསུངས་པ་ནི།
དེ་དག་གི་རྟགས་དང་དགག་ཆོས་ལྷན་ཅིག་མི་གནས་འགལ་མ་ཡིན་པའི་
དོན་ནོ། །སྡེ་བདུན་འཇུག་སྒོ་དང་། སྡེ་བདུན་རྒྱན། རྣམ་ངེས་དར་ཊིཀ ། །
འགལ་འབྲེལ་རྣམ་གཞག །རིགས་རྒྱན་རྣམས་ཚིག་ཟིན་ཙམ་མི་འདྲ་བ་མ་
གཏོགས་འགལ་བ་གཉིས་ཀྱི་མཚན་ཉིད་འཇོག་ཚུལ་དོན་འདྲ་ལ། འགལ་བ་
ཡིན་ན་ཕན་ཚུན་སྤང་འགལ་ཡིན་པས་ཁྱབ་པར་གསུངས་ཤིང་། དེ་རྣམས་
ལས་ལྷན་ཅིག་མི་གནས་འགལ་ལ་བརྟེན་པའི་རྟགས་དང་། ཕན་ཚུན་སྤང་
འགལ་ལ་བརྟེན་པའི་རྟགས་གཉིས་ཀྱི་མཚན་ཉིད་འཇོག་ཚུལ་ལ་དཔག་ནས།
- 266 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེ་རྣམས་ཀྱི་ལུགས་གཞིར་བཞག་ན། ལྷན་ཅིག་མི་གནས་འགལ་ལ་བརྟེན་
པའི་རྟགས་ཡིན་ན། ཕན་ཚུན་སྤང་འགལ་ལ་བརྟེན་པའི་རྟགས་ཡིན་པས་
ཁྱབ་བམ་སྙམ་སྟེ་དཔྱད་དོ། །འོན་ཀྱང་རིགས་རྒྱན་ལས་ནི་མ་ ཁྱབ་ པར་
གསུངས་སོ།།
འགལ་བའི་རྣམ་གཞག་མངོན་ལེའུའི་ཊིཀྐ་
ལྟར་བཤད་པ།
རང་རེའི་ཡིག་ཆར་འགལ་བའི་རྣམ་གཞག་གསལ་བར་གསུངས་པ་མི་
སྣང་བས། རྗེའི་མངོན་སུམ་ལེའུའི་ཊིཀྐ་ལྟར་བཤད་པར་བྱའོ།།
དེ་ཡང་རྒྱུན་གཅད་བྱ་གཅོད་བྱེད་ཀྱི་སྒོ་ནས་གཞི་མི་མཐུན་པར་གནས་
པ༑ ལྷན་ཅིག་མི་གནས་འགལ་གྱི་མཚན་ཉིད། དེ་ལ་དབྱེ་ན། དངོས་ཀྱི་ལྷན་
ཅིག་མི་གནས་འགལ་དང་། བརྒྱུད་པའི་ལྷན་ཅིག་མི་གནས་འགལ་གཉིས།
དང་པོ་ནི། མེ་སྟོབས་ཆེན་དང་། གྲང་རེག་གཉིས་དངོས་ཀྱི་ལྷན་ཅིག་མི་
གནས་འགལ་ཡིན་ཏེ། དེ་གཉིས་ཕན་ཚུན་དངོས་ཀྱི་འགལ་ཟླ་གཙོ་བོར་གྱུར་
པའི་དངོས་ཀྱི་གནོད་བྱ་གནོད་བྱེད་ཡིན་པའི་ཕྱིར། དེ་ལྟར་ཡང་། དོན་ལ་
གནོད་བྱེད་ངོ་བོ་སྟེ། །ཡོད་ན་ཡོད་པས་མེད་ཕྱིར་རོ། །ཞེས་གསུངས་པའི་
ཕྱིར་རོ།།
གཉིས་པ་ནི། དུ་བ་སྟོབས་ཆེན་དང་། གྲང་རེག་གཉིས་བརྒྱུད་པའི་ལྷན་
- 267 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཅིག་མི་གནས་འགལ་ཡིན་ཏེ། དེ་གཉིས་དངོས་ཀྱི་འགལ་ཟླའི་གཙོ་བོ་མ་
ཡིན་ཀྱང་། དུ་བ་སྟོབས་ཆེན་དེས་གྲང་རེག་གི་དངོས་ཀྱི་འགལ་ཟླ་གཙོ་བོར་
གྱུར་པའི་མེ་སྟོབས་ཆེན་གཞི་དེར་དངོས་སུ་སྒྲུབ་ནུས་སུ་སོང་བའི་སྟོབས་
ཀྱིས༑ གཞི་ དེར་ གྲང་ རེག་ དངོས་ སུ་ འགོག་ བྱེད་ ཡིན་ པའི་ ཕྱིར། དེས་ན་
དངོས་ཀྱི་གནོད་བྱ་གནོད་བྱེད་ཡིན་ན། དངོས་ཀྱི་ལྷན་ཅིག་མི་གནས་འགལ་
ཡིན་པས་མ་ཁྱབ་ཀྱང་། ལྷན་ཅིག་མི་གནས་འགལ་ལ་དེས་ཁྱབ་པར་འདོད་
དགོས་སོ།།
ཞར་ལ་གནོད་བྱ་ལྡོག་དུས་སོགས་བཤད་པ། །
གནོད་བྱ་ལྡོག་དུས་ལ། རྒྱུན་གྱི་སྒོ་ནས་གནོད་བྱ་ལྡོག་དུས་དང་། དུས་
ཀྱི་སྒོ་ནས་གནོད་བྱ་ལྡོག་དུས་གཉིས་ལས། དང་པོ་ནི། ཚ་གྲང་གཉིས་ལྟ་བུ་
སྟེ༑ རྒྱུན་འགྲོགས་སུ་མི་རུང་བའི་ཚུལ་གྱིས་གནོད་བྱ་གནོད་བྱེད་དུ་གནས་
པའི་ཕྱིར་རོ།།
གནོད་པ་བྱེད་ཚུལ་ནི། ཚ་གྲང་གཉིས་དང་པོར་ཕྲད། དེའི་ཚེ་ཚ་རེག་
དེས༑ གྲང་རེག་དེ་ཉིད་ཀྱིས་རང་གི་རིགས་འདྲ་ཕྱི་མ་རང་དང་ནུས་མཚུངས་
ཀྱི་གྲང་རེག་སྟོབས་ལྡན་སྐྱེད་པའི་གེགས་དང༌། རིགས་འདྲ་ཕྱི་མ་གྲང་རེག་
སྟོབས་ཆུང་སྐྱེད་པའི་ལྷན་ཅིག་བྱེད་རྐྱེན་བྱས་ཏེ། དེའི་སྐད་ཅིག་གཉིས་པར་
རང་གི་རིགས་འདྲ་སྐྱེད་པའི་ནུས་མེད་ཀྱི་གྲང་རེག་ནུས་ཆུང་སྐྱེད། དེ་དང་ཚ་
- 268 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རེག་སྟོབས་ལྡན་ཕྱི་མ་གཉིས་དུས་མཉམ་དུ་སྐྱེས་ནས་གཞི་གཅིག་གི་སྟེང་དུ་
ཕྲད་པ་ན། སྐད་ཅིག་གསུམ་པར་གྲང་རེག་སྐྱེ་བ་མེད་པར་རྒྱུན་ཆད་པ་ཡིན་
ནོ༑ ༑དེ་ནི་རྒྱུན་ལྡོག་པ་མྱུར་བའི་དབང་དུ་བྱས་པ་ཡིན་གྱི། སྐད་ཅིག་དུ་མའི་
བར་དུ་གནོད་བྱེད་ནུས་པ་ཇེ་ཆེ་དང་། གནོད་བྱ་ནུས་པ་ཇེ་ཆུང་དུ་འགྱུར་བ་
སྲིད་པ་ཡིན་ནོ། །ཚ་གྲང་གཉིས་ཕྲད་པའི་དུས་ཀྱི་དེ་གཉིས་གནོད་བྱ་གནོད་
བྱེད་ཀྱི་ལྷན་ཅིག་མི་གནས་འགལ་མ་ཡིན་ཏེ། དེས་དེའི་རྒྱུན་བཅད་མ་ནུས་
པར་གྲང་རེག་དེ་ལས་ད་དུང་རིགས་འདྲ་ཕྱི་མ་སྐྱེ་བའི་ཕྱིར་རོ། །དེ་འདྲའི་ཚ་
རེག་དང་། གྲང་རེག་ནུས་ཆུང་གཉིས་གནོད་བྱེད་མ་ཡིན་ཏེ། དེ་གཉིས་རྒྱུ་
འབྲས་ཡིན་པའི་ཕྱིར་རོ།།
དེས་ན་གྲང་རེག་ནུས་ཆུང་དེ་དང་ལྷན་ཅིག་ཏུ་ཕྲད་པའི་ཚ་རེག་སྟོབས་
ཆེན་གཉིས་གནོད་བྱ་གནོད་བྱེད་ཀྱི་ལྷན་ཅིག་མི་གནས་འགལ་ཡིན་ཏེ༑ དེ་
འདྲའི་ཚ་རེག་སྟོབས་ཆེན་དེ། གྲང་རེག་ནུས་ཆུང་དེས་རིགས་འདྲ་ཕྱི་མ་སྐྱེད་
པ་ལ་གེགས་བྱེད་སྟོབས་ལྡན་དུ་གནས་པའི་སྒོ་ནས་དེའི་རྒྱུན་གཅོད་བྱེད་
ཡིན་པའི་ཕྱིར། ཁྱབ་སྟེ། དེ་ནི་ཚ་ རེག་སྟོབས་ཆེན་དང༌ གྲང་ རེག་ གཉིས་
གནོད་བྱེད་དང་གནོད་བྱའི་སྒོ་ནས་རྒྱུན་ལྷན་ཅིག་མི་གནས་པར་འགལ་བའི་
དོན་ཡིན་པའི་ཕྱིར། དེ་ལྟར་ཡང་འཐད་ལྡན་ལས། སྔ་མ་དང་ཕྱི་མའི་སྐད་
ཅིག་མ་རྒྱུ་དང་འབྲས་བུའི་དངོས་པོར་གྱུར་པ་གང་ཡིན་པ་དེ་དག་ཉིད་ནི་
འགལ་བ་མ་ཡིན་གྱི། འོན་ཀྱང་རྒྱུ་དང་འབྲས་བུའི་སྔོན་དུ་འགྲོ་བ་ཅན་སྐད་
ཅིག་ཕྱི་མའི་སྐད་ཅིག་གཞན་དང་མཚམས་སྦྱོར་མི་ནུས་པ་ཞེས་བྱ་བ་སྣང་
- 269 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བས་བྱས་པ་གང་ཡིན་པ་དེ་ཉིད་འགལ་བ་ཡིན་ཏེ། དེ་ཉིད་ཀྱིས་མུན་པ་དེ་
རྒྱུན་བཅད་པ་ཡིན་ནོ། །ཞེས་གསུངས་པའི་ཕྱིར་རོ། །དེས་ན་ཚ་གྲང་ ཕྲད་
དུས་དང་། གྲང་རེག་ནུས་ཆུང་དུ་སོང་བའི་དུས་གཉིས་ཆ་ཤས་སུ་ལྡན་པའི་
གྲང་རེག་གནོད་བྱ་ཡིན་ནོ། །
ཚ་གྲང་ལྟ་བུ་ཕྲད་པའི་དོན་ནི། གཞི་གཅིག་གི་སྟེང་དུ་ཚ་རེག་དང་གྲང་
རེག་གི་རྡུལ་གཉིས་སྤེལ་ནས་གནས་པ་དེའོ། །སྣང་མུན་ལ་ནི་དེ་ལྟར་གནས་
པ་མེད་ཅིང་། ཡུལ་འདབ་འབྱར་བའི་སྒོ་ནས་ཕྲད་པ་ནི་ཡོད་དོ།།
གཉིས་པ་ནི། སྣང་མུན་གཉིས་ལྟ་བུ་སྟེ། སེལ་བྱེད་ཀྱི་སྣང་བ་སྐྱེས་པ་
དང་༑ བསལ་བྱའི་མུན་པ་འགགས་པ་དུས་མཉམ་པས་ཁྱབ་ལ། དེ་གཉིས་
དུས་སྐད་ཅིག་མ་གཅིག་ཀྱང་ལྷན་ཅིག་ཏུ་གནས་མི་སྲིད་པའི་ཕྱིར་རོ།།
གནོད་པ་བྱེད་ཚུལ་ནི། སྐད་ཅིག་དང་པོར་མར་མེའི་འོད་དང་ཁང་ནང་
གི་མུན་པ་འདབ་འབྱར་ཏེ་ཕྲད་པའི་སྔ་རོལ་དེ་མ་ཐག་གི་མར་མེའི་འོད་དེ་
རང་དང་དུས་མཉམ་པའི་ནང་གི་མུན་པས་རང་གི་སྐད་ཅིག་ཕྱི་མའི་མུན་པ་
ནུས་ལྡན་སྐྱེད་པའི་གེགས་དང་། རིགས་འདྲ་སྐྱེད་མི་ནུས་པའི་ནུས་ཆུང་སྐྱེད་
པའི་ལྷན་ཅིག་བྱེད་རྐྱེན་ཡིན་ཞིང་། མར་མེའི་འོད་དེའི་སྐད་ཅིག་གཉིས་པར་
མུན་པ་ནུས་ཆུང་སྐྱེས་པ་དེ་མུན་པ་སྐད་ཅིག་ཐ་མ་ཡིན་ལ། མར་མེའི་འོད་
དེའི་སྐད་ཅིག་གསུམ་པ་དང་། མུན་པ་ནུས་ཆུང་དེའི་སྐད་ཅིག་གཉིས་པར་
མུན་པ་དེ་རྒྱུན་ཆད་ནས་འགག་པ་ཡིན་ནོ། །དེ་ལྟར་ཡང་འཐད་ལྡན་ལས།
སྐད་ཅིག་དང་པོ་ལ་ནི་རེ་ཞིག་རྒྱུ་ཚོགས་པ་མ་ཚང་བ་མེད་པ་ཡིན་ནོ། །་
-270 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
སྐད་ཅིག་གཉིས་པ་ལ་ནི་སྔར་གྱི་ཚོགས་པ་དང་ལྷན་ཅིག་བྱེད་པ་སྣང་བ་དེ་
ལས་མུན་པ་གཞན་སྐྱེད་པར་ནུས་པ་དང་བྲལ་བའི་ཚོགས་པ་སྐྱེད་པར་བྱེད་
དེ༑ དེས་ན་སྐད་ཅིག་མ་གསུམ་པ་ལ་མུན་པ་ལྡོག་པ་ཡིན་ནོ། །དེའི་ཕྱིར་སྐད་
ཅིག་གསུམ་པ་ལ་མུན་པ་མ་སྐྱེས་པ་དང་ཡུལ་དེར་སྣང་བ་སྐྱེས་པ་ཡིན་ནོ། །
དེ་ལྟར་རིམ་གྱིས་སྣང་བའི་ཆ་ཐག་རིང་པོར་གནས་པ་དག་གིས་ཚོགས་པ་དེ་
ལ་གནོད་པར་བྱས་པས། སྐད་ཅིག་གསུམ་པ་ལ་མུན་པ་ལོག་པ་ན་ཡུལ་དེར་
གནོན་པར་འགྱུར་བ་ཡིན་ནོ། །ཞེས་གསུངས་པའི་ཕྱིར་རོ།།
འོན་ཀྱང་ཆོས་མཆོག་གིས་ གནོད་བྱ་ལྡོག་ཚུལ་དང་། རྒྱུ་འབྲས་ སུ་འགྲོ་
ཚུལ་དེ་ལྟར་གསུངས་པ་ནི། མཚོན་པ་ཙམ་ཡིན་གྱི་ཐམས་ཅད་དེ་དང་འདྲ་བ་
མ་ཡིན་ཏེ། མུན་ཁང་གི་དབུས་སུ་མར་མེ་སྦྱོར་བའི་ཚེ། མར་མེའི་འོད་སྐྱེས་
པ་དང་མུན་པ་འགག་པ་དུས་མཉམ་པ་མངོན་སུམ་གྱིས་གྲུབ་པའི་ཕྱིར། སྔར་
བཤད་པ་ནི། མར་མེའི་འོད་སྒོ་ནས་རིམ་གྱིས་འཇུག་པའི་དབང་དུ་བྱས་པ་
ཡིན་ནོ། །གནོད་པ་བྱེད་ཚུལ་ཚ་གྲང་དང་མི་འདྲ་སྟེ། མུན་པ་ཐ་མ་འགག་པ་
དང་དུས་མཉམ་དུ་གཞི་དེར་སྐྱེས་པའི་སྣང་བ་ཉིད་སྔར་གྱི་མུན་པ་དང་ལྷན་
ཅིག་མི་གནས་འགལ་ཡིན་ཞིང་། འགལ་བའི་ཚུལ་ཡང་གཞི་དེར་སྣང་བ་
སྐྱེས་པ་དང་། མུན་པ་འགག་པ་དུས་མཉམ་པའི་ཚུལ་གྱིས་ཡིན་ཏེ། འཐད་
ལྡན་ལས། སྔ་མ་དང་ཕྱི་མའི་སྐད་ཅིག་མ་རྒྱུ་དང་འབྲས་བུའི་དངོས་པོར་གྱུར་
པ་གང་ཡིན་པ་དེ་དག་ཉིད་ནི་འགལ་བ་མ་ཡིན་གྱི། འོན་ཀྱང་རྒྱུ་དང་འབྲས་
བུའི་སྔོན་དུ་འགྲོ་བ་ཅན་སྐད་ཅིག་ཕྱི་མའི་སྐད་ཅིག་གཞན་དང་མཚམས་སྦྱོར་
- 271 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མི་ནུས་པ་ཞེས་བྱ་བ་སྣང་བས་བྱས་པ་གང་ཡིན་དེ་ཉིད་འགལ་བ་ཡིན་ཏེ། དེ་
ཉིད་ཀྱིས་མུན་པ་དེ་རྒྱུན་བཅད་པ་ཡིན་ནོ། །ཞེས་གསུངས་པའི་ཕྱིར་རོ།། །།
དེ་ལ་འདི་ལྟར་དོགས་ཏེ། མུན་པས་ཁྱབ་པའི་ཁང་ནང་དུ་མར་མེའི་འོད་
སྟོབས་ཆུང་ཞིག་འོངས་པ་ན། མདུན་གྱི་སྐྱེས་བུའི་གཟུགས་མཐོང་ཞིང་མིག་
སྣ་སོགས་གསལ་པོར་མི་མཐོང་བ་མངོན་སུམ་གྱིས་གྲུབ་ལ། དེའི་ཚེ་སྣང་
མུན་ལྷན་ཅིག་ཏུ་གནས་པའི་ཕྱིར་ཏེ། སྐྱེས་བུའི་གཟུགས་མཐོང་བ་ན། གཞི་
དེར་སྣང་བ་ཡོད་པའི་སྟོབས་ཀྱིས་ཡིན་ལ། མིག་སྣ་སོགས་གསལ་པོར་མི་
མཐོང་བ་ནི། གཞི་དེར་མུན་པ་ཡོད་པའི་སྟོབས་ཀྱིས་ཡིན་པའི་ཕྱིར། དེ་ལྟར་
མ་ཡིན་ན། དེ་འདྲའི་གཞི་དེར་གློག་ལྟ་བུ་འོད་སྟོབས་ཆེན་ཞིག་འོངས་པ་ན།
དེའི་བསལ་བྱའི་མུན་པ་མེད་པར་ཐལ་བའི་ཕྱིར་རོ། །དེས་ན་སྣང་མུན་ཕྲད་
པ་མེད་པར་གསུངས་པ་ནི། རང་གི་བསལ་བྱའི་མུན་པ་དང་དེ་སེལ་བྱེད་ཀྱི་
སྣང་བ་གཉིས་ལྷན་ཅིག་ཏུ་ཕྲད་པ་མེད་པའི་དོན་ཡིན་ནམ་སྙམ་སྟེ་དཔྱད་པར་
བྱའོ།།
དུས་
༢།
ਆਪ ਆ
ਕੇ ਸਮਸ ਤੇ ਮਾਨਸਾ
- 272 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཕན་ཚུན་སྤང་འགལ་སོགས་བཤད་པ།
གཅིག་གི་དོན་ལྡན་ཡིན་ན་ཅིག་ཤོས་ཀྱི་དོན་སྤངས་པའི་ཚུལ་གྱིས་འགལ་
བ་ཙམ་དུ་གནས་པ། ཕན་ཚུན་སྤང་འགལ་གྱི་མཚན་ཉིད། ཙམ་སྒྲ་སྨོས་པ་ལ་
དགོས་པ་ཡོད་དེ། རྒྱུན་གཅད་བྱ་གཅོད་བྱེད་ཀྱི་ཚུལ་གྱིས་འགལ་བ་ཡིན་པ་
གཅོད་པའི་ཆེད་ཡིན་པའི་ཕྱིར་རོ།།
དེ་ལ་དབྱེ་ན། ཕན་ཚུན་སྤངས་པའི་དངོས་འགལ་དང་། ཕན་ཚུན་སྤངས་
པའི་བརྒྱུད་པའི་འགལ་བ་གཉིས་ལས། །
དང་པོ་ནི། ཕན་ཚུན་རྣམ་བཅད་ཡོངས་གཅོད་ཀྱི་སྒོ་ནས་མི་མཐུན་པར་
གནས་པ། ཕན་ཚུན་སྤངས་པའི་དངོས་འགལ་གྱི་མཚན་ཉིད། མཚན་གཞི་ནི།
རྟག་མི་རྟག་ལྟ་བུ་སྟེ། དེའི་དོན་ཡང་། ཆོས་གང་ཕན་ཚུན་གཅིག་ཡིན་པར་བློ་
ངོར་ཡོངས་སུ་བཅད་ན་གཅིག་ཤོས་ཡིན་པར་བློ་ངོར་རྣམ་པར་གཅོད་ཅིང་
ཕན་ཚུན་བཅད་ལྡོག་ཏུ་གནས་པའོ།། ། །
གཉིས་པ་ནི། ཕན་ཚུན་གཅིག་གཅིག་གི་བཅད་ལྡོག་མ་ཡིན་ཡང་། གཞི་
མཐུན་ཡོད་པ་ལ་ཚད་མས་གནོད་པར་ངེས་པ་ལ་བལྟོས་ནས་ཕན་ཚུན་སྤངས་
པའི་ འགལ་ བར་ ངེས་ དགོས་ པ། ཕན་ ཚུན་ སྤངས་ པའི་ བརྒྱུད་ འགལ་ གྱི་
མཚན་ཉིད། འདི་དང་ཕན་ཚུན་སྤངས་པའི་ཚད་མ་གཞན་གྱི་གནོད་འགལ་
དོན་གཅིག །མཚན་གཞི་ནི། བྱས་པ་དང་རྟག་པ་ ལྟ་བུ་སྟེ། གཅིག་ཡོངས་
- 273 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཅོད་ལ་གྲུབ་པའི་ཚད་མའི་སྟོབས་ཀྱིས་ཅིག་ཤོས་རྣམ་གཅོད་ལ་གྲུབ་ནུས་
པའོ༑ ༑དེ་ལྟར་ཡང་། ཕན་ཚུན་ཐ་དད་གྲུབ་ཕྱིར་ཏེ། །བརྟན་དངོས་དང་ནི་
འཇིག་པ་བཞིན། །ཞེས་རྐང་པ་གཉིས་དང་། ཚད་མ་གཞན་གྱིས་གནོད་ཕྱིར་
ཀྱང་། །ངེས་གྱུར་དང་ནི་ལྟོས་བཅས་བཞིན། །ཞེས་པའི་རྐང་པ་གཉིས་ཀྱིས་
བསྟན་པ་ཡིན་ནོ། །
མངོན་སུམ་ལེའུའི་ཊིཀྐར། ཚ་གྲང་གི་རེག་པ་དང་སྣང་མུན་སོགས་
གང་ལའང་སྐད་ཅིག་དང་པོ་ལ་ཕྲད། གཉིས་པ་ལ་ནུས་ཆུང་དུ་བྱས་ཞེས་པ་
ནི༑ འཐད་ལྡན་ སོགས་ ཚད་ལྡན་གྱི་གཞུང་གང་ནས་ཀྱང་ཟུར་ཙམ་ཡང་
བཤད་པ་མེད་ཀྱི། བོད་སྔ་མ་ཁ་ཅིག་གིས་བྱས་པའི་ཐ་སྙད་བརྒྱུད་པ་རྣ་ཁུང་
དུ་འདྲིས་པའི་བརྡ་ཆད་ཙམ་མོ། །ཞེས་དང་། འགལ་འབྲེལ་རྣམ་གཞག་ལས།
སློབ་དཔོན་ཆོས་མཆོག་གིས་ཚ་གྲང་དང་སྣང་མུན་གང་ལ་ཡང་སྐད་ཅིག་དང་
པོ་ལ་ཕྲད། གཉིས་པ་ལ་ནུས་ཆུང་དུ་སོང་། གསུམ་པ་ལ་རྒྱུན་ལྡོག་པ་དང་།
ཡང་སྐད་ཅིག་དང་པོ་ཕྲད་པ་སོགས་སྐབས་གང་དུ་ཡང་ཞལ་གྱིས་མ་བཞེས་
པས༑ ཞེས་སོགས་ཀྱི་གཞུང་དེ་དག་གིས། ཚ་གྲང་ལྟ་བུ་སྐད་ཅིག་དང་པོ་ལ་
ཕྲད་༑ གཉིས་པ་ལ་ནུས་ཆུང་དུ་བྱས། གསུམ་ལ་ལྡོག་པའི་སྐབས་སློབ་དཔོན་
གྱིས་མི་བཞེད་པར་གསུངས་པ་མ་ཡིན་གྱི། ཚུལ་དེ་ལྟར་དུ་ངེས་པ་སློབ་
དཔོན་གྱིས་མི་བཞེད་པའི་དོན་ཡིན་པའི་ཕྱིར་ཏེ། མངོན་སུམ་ལེའུའི་ཊིཀྐར།
དེའི་ཕྱིར་ཆོས་མཆོག་གི་དགོངས་པས་གནོད་བྱ་སྐད་ཅིག་གསུམ་པ་ལ་ལྡོག་
པའི་དུས་ངེས་པ་ཅན་རྣམ་པ་ཐམས་ཅད་དུ་ཡིན་པར་འདོད་པ་དག་གིས་ནི།
- 274 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མྱུར་ན་ཞེས་པའི་ཚིག་གི་དོན་ཇི་ལྟར་ཡིན་པ་བསམ་པར་བྱ་དགོས་སོ། །ཞེས་
དང་༑ འགལ་འབྲེལ་རྣམ་གཞག་ལས། སློབ་དཔོན་གྱི་ཕྱོགས་སྔ་མ་ལོན་པ་
ཡིན་ན། དེས་ན་ལྷན་ཅིག་མི་གནས་འགལ་གྱི་སྒོ་ནས་གནོད་པ་ནི། གནོད་
བྱའི་རྒྱུ་རིམ་གྱིས་ཟད་པའི་སྒོ་ནས་གནོད་པ་ཡིན་པས། སློབ་དཔོན་ཆོས་
མཆོག་གིས། དངོས་པོར་ལས་གྱུར་པའི་འགལ་བར་བཤད་དོ། །
ཞེས་གསུངས་པའི་ཕྱིར་རོ། །
དུས་མཉམ་ལ་བརྟེན་པའི་རྩོད་སྤང་། །
དུས་མཉམ་ལ་བརྟེན་པའི་རྩོད་སྤང་སྐབས། རྒྱུ་ཆོས་ རྗེས་དཔོག་གི་
འབྲས་རྟགས་ནི། ཁ་ནང་བུ་རམ་གོང་བུའི་སྟེང་ན་ཆོས་ཅན། བུ་རམ་གྱི་རོ་སྔ་
མས་བུར་གཟུགས་ཕྱི་མ་སྐྱེད་པའི་ནུས་པ་ཡོད་དེ། བུ་རོ་ད་ལྟ་བ་ཡོད་པའི་
ཕྱིར༑ ཞེས་པ་ལྟ་བུའོ། །དེ་ཡང་རྒྱུ་ནི་བུ་རོ་ད་ལྟ་བའི་ཉེར་ལེན་གྱི་རོ་སྔ་མ་
ཡིན་ལ། དེ་ལ་ཡོད་པའི་ཁྱད་པར་གྱི་ཆོས་བུར་གཟུགས་ཕྱི་མ་སྐྱེད་པའི་ནུས་
པ་ཡོད་པར་རྗེས་སུ་དཔོག་པར་བྱེད་པའི་འབྲས་རྟགས་ཡིན་པས་ན་དེ་སྐད་
ཅེས་བྱའོ། །རྟགས་དེ་ལ་བརྟེན་ནས་བསྒྲུབ་ བྱ་ འཇལ་བ་ན་བུར་གཟུགས་
ཀྱིས་ཁྱད་པར་དུ་བྱས་ནས་འཇལ་དགོས་པས། རྟགས་ཅན་རྗེས་དཔག་དེས་
བུ་རོ་སྔ་མས་བུར་གཟུགས་ཕྱི་མ་སྐྱེད་པའི་ནུས་པ་དང་། བུར་གཟུགས་ད་ལྟ་
བ་གཉིས་དངོས་སུ་འཇལ་བ་ ཡིན་ཏེ། རིགས་རྒྱན་ལས། དེ་ལྟ་བུའི་རྗེས་
-275-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དཔག་ཆོས་ཅན། ཁ་ནང་བུ་རམ་གྱི་གོང་བུའི་སྟེང་དུ་གཟུགས་ད་ལྟར་བ་
ཤུགས་ལ་རྟོགས་པ་མ་ ཡིན་པར་ཐལ། ཁ་ནང་བུ་རམ་གོང་བུའི་སྟེང་དུ་
གཟུགས་ད་ལྟར་བའི་རྣམ་པ་ཤར་བའི་ཕྱིར་ཏེ། ཁ་ནང་བུ་རམ་གོང་བུའི་སྟེང་
དུ་རོ་སྔ་མས་གཟུགས་ད་ལྟར་བ་སྐྱེད་པའི་ནུས་པ་དེའི་རྣམ་པ་ཤར་བའི་སྒོ་
ནས་རྟོགས་པའི་ཕྱིར། ཁྱབ་སྟེ། རོ་སྔ་མས་གཟུགས་ད་ལྟར་བ་སྐྱེད་པའི་ནུས་
པ་གཟུགས་ད་ལྟར་བས་ཁྱད་པར་དུ་བྱས་ནས་དངོས་སུ་རྟོགས་དགོས་པའི་
ཕྱིར་རོ། །ཞེས་གསུངས་པའི་ཕྱིར་རོ། །བུ་རམ་གྱི་རོ་ད་ལྟར་བ་དེ། བུ་རམ་གྱི་
གཟུགས་ད་ལྟར་བ་ཡོད་པར་སྒྲུབ་པའི་རྟགས་ཡང་དག་མ་ཡིན་ཏེ། དེ་དེ་སྒྲུབ་
ཀྱི་མ་གྲུབ་པའི་གཏན་ཚིགས་ཡིན་པའི་ཕྱིར། དེར་ཐལ། ལྕེའི་ཚོགས་པ་ན་
ཡོད་པའི་ལུས་ཤེས་ཀྱིས་བུ་རམ་གྱི་རེག་བྱ་དངོས་སུ་རྟོགས་པའི་ཤུགས་ལ་བུ་
རམ་གྱི་གཟུགས་རྟོགས་པར་མྱོང་བས་གྲུབ་པའི་ཕྱིར་རོ། །འོ་ན། བུ་རོ་དེ་བུ་
རམ་གྱི་ཁ་དོག་ཡོད་པར་སྒྲུབ་པའི་རྟགས་ཡང་དག་ཏུ་འགྱུར་རོ་ཞེ་ན། མ་
ཡིན་ཏེ། དེ་ཡང་མ་གྲུབ་པའི་གཏན་ཚིགས་ཡིན་པའི་ཕྱིར་ཏེ། སྔར་བུ་རམ་
དང་ བུ་ རམ་ གྱི་ ཁ་ དོག་ གི་ འབྲེལ་ བ་རྟོགས་ པའི་ ཚད་ མས་ དྲངས་ པའི་
དྲན་ཤེས་དེ་ཉིད་ཀྱིས་བུ་རམ་གྱི་ཁ་དོག་ཡོད་པར་རྟོགས་པའི་ཕྱིར་རོ།།
དེས་མཚོན་ནས་གཞན་ཡང་ཤེས་པར་བྱ་སྟེ། །
དཔེར་ན། དུ་ལྡན་ལ་ལ་ཆོས་ཅན། མེས་བུད་ཤིང་གི་འགྱུར་བ་སྐྱེད་པའི་
ནུས་པ་ཡོད་དེ། དུ་བ་ཡོད་པའི་ཕྱིར། ཞེས་དང་། གྲོག་མ་སྒོང་དང་བཅས་ཏེ་
འཚང་འཕོ་བའི་ཤར་གྱི་གཞི་ན་ཆོས་ཅན། འབྱུང་བ་སྔ་མས་ཆར་པའི་རྒྱུའི་
- 276 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
འབྱུང་བ་ཕྱི་མ་འགྱུར་བ་སྐྱེད་པའི་ནུས་པ་ཡོད་དེ། གྲོག་མ་སྒོང་དང་བཅས་ཏེ་
འཚང་འཕོ་བའི་ཕྱིར། ཞེས་དང་། ཉ་རྫིང་བུ་སྤངས་ཏེ་འཕར་བའི་ཤར་གྱི་
གཞི་ན་ཆོས་ཅན་༑ སྒྲུབ་ཆོས་སྔར་བཞིན་ལ། ཉ་རྫིང་བུ་སྤངས་ཏེ་འཕར་བའི་
ཕྱིར༑ ཞེས་དང་༑ ཤར་རིའི་སྟེང་གི་བར་སྣང་ན་ཆོས་ཅན། རླུང་གི་གོ་ལ་སྔ་
མས་སྣར་མ་ཤར་བ་སྐྱེད་པའི་ནུས་པ་ཡོད་དེ། སྨིན་དྲུག་ཤར་བ་ད་ལྟ་བ་ཡོད་
པའི་ཕྱིར། ཞེས་དང་། མདུན་གྱི་བ་ལང་འདི་ཆོས་ཅན། རྨིག་པ་ཁ་རལ་ཅན་
སྔ་མས་ཡ་སོ་མེད་པའི་བ་ལང་ཕྱི་མ་སྐྱེད་པའི་ནུས་པ་ཡོད་དེ། རྨིག་པ་ཁ་
རལ་ཅན་ད་ལྟ་བ་ཡོད་པའི་ཕྱིར། ཞེས་པ་རྣམས་ནི། རྒྱུ་ཆོས་རྗེས་དཔོག་གི་
འབྲས་ཡང་དག་ཡིན་པ་སྔར་བཤད་པ་ལས་ཤེས་ནུས་སོ།། །
་
རྒྱུ་ཚོགས་པ་ལས་འབྲས་སྐྱེ་བར་སོགས་ཀྱི་
དོན་ལ་དཔྱད་པ། །
རྒྱུ་ཚོགས་པ་ལས་འབྲས་སྐྱེ་བར། ཞེས་སོགས་ཀྱི་སྐབས་སུ། ཐར་ལམ་
གསལ་བྱེད་ཀྱི་ལུགས་ལ་ཚིག་གིས་ཟིན་པ་ལྟར་ན། ནས་ས་ཆུ་ལུད་དྲོད་
གཤེར་ཚོགས་པ་ཚང་བའི་ཞིང་གི་རྟགས་ལས། དེ་འདྲའི་ལུག་ལོའི་ཞིང་རང་
འབྲས་ནས་སྨྱུག་སྐྱེད་ངེས་སུ་སྒྲུབ་པའི་རྟགས་དེའི་ཁྱབ་པ་ལ་ཐེ་ཚོམ་ཟ་བར་
ཁས་བླངས་དགོས་ཏེ། རྟགས་དེའི་ལྡོག་ཁྱབ་ལ་ཐེ་ཚོམ་ཟ་བའི་ཕྱིར། དེར་
ཐལ༑ དེ་འདྲའི་ཞིང་ཡང་ ཡིན། རང་འབྲས་ནས་སྨྱུག་མི་སྐྱེད་པ་ཡང་ཡིན་
- 277 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་གཞི་མཐུན་པར་གྱུར་པའི་ཞིང་ཡོད་མེད་ཐེ་ཚོམ་ཟ་བའི་ཕྱིར་ཏེ། དེ་ཉིད་
ལས༑ འོ་ན་སྔར་བཤད་པའི་ཞིང་དེས་མྱུ་གུ་སྐྱེད་པའང་སྲིད་མི་སྐྱེད་པའང་
སྲིད་པས། ཞིང་དེ་དང་མྱུ་གུ་མི་སྐྱེད་པའི་གཞི་མཐུན་སྲིད་པ་ཚད་མས་གྲུབ་
ཀྱང་༑ དེ་འདྲའི་གཞི་མཐུན་ཚད་མས་གྲུབ་པ་ཁས་ལེན་མི་དགོས་པས་ཆོས་
ཅན་ཉིད་ལ་ཐེ་ཚོམ་ཟ་བར་ཀུན་ནས་མཚུངས་སོ། །ཞེས་གསུངས་པའི་ཕྱིར་
དང༌༑ ཊཱིཀ་ཆེན་ལས་ཀྱང་དེ་དང་མཐུན་པར། འོ་ན། ནས་ས་ཆུ་ལུད་དྲོད་
གཤེར་སོགས་དུས་དང་འཚམས་པར་ཚོགས་པ་ལ། ནས་ཀྱི་མྱུ་གུའི་རྒྱུ་ཡིན་
པས་ཁྱབ་བམ་མ་ཁྱབ་ཅེ་ན། དེའི་ཁྱབ་པ་ལ་ཐེ་ཚོམ་ཟ་བའི་ཕྱིར། དེས་ནས་
ཀྱི་མྱུ་གུ་སྐྱེད་པའི་ཁྱབ་པ་མ་ངེས་པར་སྨྲས་པ་ཡིན་ནོ། །ཞེས་གསུངས་པའི་
ཕྱིར་རོ།།
དེ་ལ་ཁོ་ན་རེ། ཡོད་མེད་ཐེ་ཚོམ་ཟ་ན་ཡོད་པས་ཁྱབ་པ་ལ་ཐེ་ཚོམ་ཟ་
བར་ཐལ། དེ་འདྲའི་ཁྱབ་པ་ཁས་བླངས་པ་ལ། མདུན་གྱི་གཞི་འདིའི་ཤ་ཟ་
དངོས་སྐྱོན་དུ་བཏང་བའི་ཚེ་ཆོས་ཅན་ལ་ཐེ་ཚོམ་ཟ་བའི་ཕྱིར། ཞེ་ན། མི་
མཚུངས་ཏེ། དེའི་ཁྱབ་པ་ལ་ཐེ་ཚོམ་ཟ་ན། དེ་འདྲའི་ལྡོག་ཁྱབ་ལ་ཐེ་ཚོམ་ཟ་
དགོས་པ་གང་ཞིག །དེ་འདྲའི་ལྡོག་ཁྱབ་ལ་ཐེ་ཚོམ་མི་ཟ་བའི་ཕྱིར་ཏེ། མེད་
ན་ཡོད་མེད་ཐེ་ཚོམ་མི་ཟ་བས་ཁྱབ་པ་ཁས་ལེན་རིགས་པའི་ཕྱིར་དང་། སྦྱོར་
བ་སྔ་མ་དེའི་ཁྱབ་པ་ཁས་བླངས་པ་ན་དེ་ལ་དངོས་སྐྱོན་བཏང་བའི་ཚེ།
རྟགས་དང་དགག་བྱའི་ཆོས་ཀྱི་གཞི་མཐུན་དེ་ཉིད་ཆོས་ཅན་དུ་སོང་བའི་ཕྱིར་
- 278 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པཎ་ཆེན་ཡིག་ཆར། དེ་འདྲའི་ཞིང་ཡིན་ན་རང་འབྲས་ནས་སྨྱུག་བསྐྱེད་
ངེས་ཡིན་པས་ཁྱབ་སྟེ། དེ་འདྲ་བའི་ཞིང་ཡིན་ན། རང་འབྲས་ནས་སྨྱུག་གི་རྒྱུ་
ཡིན་དགོས་པའི་ཕྱིར་ཏེ། དེ་འདྲའི་ཞིང་ཡིན་ན་རང་འབྲས་ནས་མྱུག་ཡོད་
པས་ཁྱབ་པའི་ཕྱིར་ཏེ། དེཡིན་ན། དེ་འབྱུང་རུང་ཡིན་པས་ཁྱབ་པའི་ཕྱིར༑
ཞེས་དང་། འོག་དེ་མ་ཐག་ཏུ། དེ་འདྲའི་ཞིང་ཡང་ཡིན། རང་འབྲས་ནས་མྱུག་
གཏན་མི་བསྐྱེད་པ་ཡང་ཡིན་པའི་གཞི་མཐུན་པར་གྱུར་པའི་ཞིང་ཡོད་མེད་ཐེ་
ཚོམ་ཟ་བར་གསུངས་འདུག་པས། དེ་ལྟར་ན་དེ་འདྲའི་ཞིང་དེ་དེ་སྒྲུབ་ཀྱི་མི་
མཐུན་ཕྱོགས་ལ་མེད་པར་ངེས་སམ་མ་ངེས། མ་ངེས་ན་མཐུན་ཕྱོགས་ཁོ་ན་
ལ་ཡོད་པར་མ་ངེས་པས། ཁྱབ་པ་ངེས་པ་དང་འགལ། ངེས་ན་རྟགས་དང་
དགག་བྱའི་ཆོས་ཀྱི་གཞི་མཐུན་དུ་གྱུར་པའི་ཞིང་ཡོད་མེད་ཐེ་ཚོམ་ཟ་བ་མི་
འཐད་པས།
དེའི་དགོངས་པ་ཁོ་བོའི་བསམ་ཚོད་ནི། གོང་དུ་རྣམ་བཤད་ལས། ཁྱབ་
པ་མ་ངེས་པར་གསུངས་པའི་དགོངས་པ་འཆད་ཚུལ་ལ་དཔག་ན། མདུན་གྱི་
སྐྱེས་བུ་ལན་འདེབས་པ་པོས་མདུན་ན་གསལ་བའི་དེ་འདྲའི་ཞིང་ཡིན་ན་རང་
འབྲས་ནས་སྨྱུག་འབྱུང་ངེས་ཡིན་པས་ཁྱབ་པ་ལ་ཐེ་ཚོམ་ཟ་ནས། དེ་འདྲའི་
རྗེས་སུ་འགྲོ་ལྡོག་གི་ཁྱབ་པ་མ་ངེས་པའི་དོན་ཡིན་ཏེ། དེ་ལྟར་མིན་པ་ཚིག་
ཟིན་ ལྟར་ ཁས་ བླངས་ན། གསེར་ བུམ་ ཆོས་ ཅན། ཁྱོད་ཡོད་ ངེས་ ཡིན་ཏེ་༑
བུམ་པ་ཡིན་པའི་ཕྱིར། ཞེས་པའི་སྦྱོར་བ་དེའི་རྗེས་སུ་འགྲོ་ལྡོག་གི་ཁྱབ་པ་མ་
ངེས་པར་ཐལ། བུམ་པ་ཡང་ཡིན། ཁྱོད་ཡོད་པ་ལ་འགལ་རྐྱེན་གྱི་གེགས་དང་
- 279 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཅས་པ་ཡང་ཡིན་པའི་གཞི་མཐུན་པ་སྲིད་པའི་ཕྱིར་ཏེ། བུམ་པ་དེ་དེ་ཡིན་
པའི་ཕྱིར། དེས་ན་ཆོས་ཅན་ལ་ཐེ་ཚོམ་ཟ་བར་གསུངས་པ་ཡང་། དེ་འདྲའི་
ཞིང་ཡང་ཡིན། རང་འབྲས་ནས་སྨྱུག་གཏན་མི་འབྱུང་བ་ཡང་ཡིན་གཞི་མཐུན་
པར་གྱུར་པའི་མདུན་ན་གསལ་བའི་ཞིང་ཡོད་མེད་ལ། མདུན་གྱི་སྐྱེས་བུ་ལན་
འདེབས་པ་པོས་ཐེ་ཚོམ་ཟ་བའི་དོན་ཡིན་ནམ་སྙམ་སྟེ་མཁས་པ་དག་གིས་
དཔྱད་པར་བྱའོ། །
དེས་ན་རང་ལུགས་ནི། དེ་འདྲའི་ཞིང་ཡིན་ན། རང་འབྲས་ནས་མྱུག་
སྐྱེད་ངེས་ཡིན་པས་ཁྱབ་པ་ལ་ཐེ་ཚོམ་མི་ཟ་སྟེ། དེ་འདྲའི་ཞིང་ཡིན་ན། རང་
འབྲས་ནས་སྨྱུག་གི་རྒྱུ་ཡིན་པས་ཁྱབ་པ་དང་། རང་འབྲས་ནས་མྱུག་ཡོད་པས་
ཁྱབ་པ་ལ་ཐེ་ཚོམ་མི་ཟ་བའི་ཕྱིར་ཏེ། སྐད་ཅིག་གཉིས་པར་ས་བོན་བྱ་རོག་
གིས་བཏོན་པར་ངེས་པའི་ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་
ཡང་ཡོད། སྐད་ཅིག་གཉིས་པར་མེས་འཚིག་པར་ངེས་པའི་ས་བོན་ཀྱང་ཡོད་
པའི་ཕྱིར་རོ།། ་
དེ་ལ་ཁོ་ན་རེ། ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་དེ་
རང་འབྲས་ནས་སྨྱུག་སྐྱེད་ངེས་མ་ཡིན་པར་ཐལ། དེ་ལ་སྐྱེད་ངེས་ཀྱིས་མ་
ཁྱབ་པའི་ཕྱིར་རོ་ཟེར་ན། དེ་ལ་ཁྱབ་པ་ཅུང་ཟད་ཀྱང་མེད་དེ། དེ་འདྲའི་ཞིང་
དེས་རང་འབྲས་ནས་སྨྱུག་སྐྱེད་པར་ཚད་མས་ངེས་པའི་ཕྱིར་ཏེ། དེ་འདྲའི་ཞིང་
དེས་རང་ནང་གི་ས་བོན་གྱི་ཉེར་འབྲས་སུ་གྱུར་པའི་མྱུ་གུ་སྐྱེད་པའི་ཕྱིར།
དེར་ཐལ། ཞིང་དེའི་འབྲས་བུར་གྱུར་པའི་མྱུ་གུ་དེ་ཞིང་རང་ནང་གི་ས་བོན་གྱི་
- 280 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཉེར་འབྲས་ཡིན་པའི་ཕྱིར། དེར་ཐལ། ཞིང་ནང་གི་ས་བོན་དེ་རང་འབྲས་མྱུ་
གུའི་ཉེར་ལེན་ཡིན་པའི་ཕྱིར། དེར་ཐལ། དེ་འདྲའི་མྱུ་གུའི་ཉེར་ལེན་ཞིག་
གཞི་གྲུབ་པའི་ཕྱིར་དང་། ས་བོན་དེ་རང་འབྲས་མྱུ་གུའི་ཉེར་ལེན་ཡིན་པའི་
ཕྱིར་རོ།།
དེས་ན་སྐད་ཅིག་གཉིས་པར་མེས་འཚིག་པར་ངེས་པའི་ས་བོན་དེའི་
འབྲས་བུར་གྱུར་པའི་མྱུ་གུ་མེད་ཀྱང་། མྱུ་གུ་ཡིན་ན་དེའི་འབྲས་བུ་མ་ཡིན་
པས་མ་ཁྱབ་ཅེས་དང་། དེ་འདྲའི་ལུག་ལོའི་དཔྱིད་ཀྱི་ཞིང་ནང་གི་ས་བོན་བྱ་
རོག་གིས་བཏོན་པར་མངོན་སུམ་གྱིས་མཐོང་བ་དང༌། ཆུ་བོ་ཆེན་པོའི་འགྲམ་
གྱི་དེ་འདྲའི་ཞིང་ཆུས་ཁྱེར་བ་མངོན་སུམ་དུ་མཐོང་བ་ན། དེ་འདྲའི་སྔར་གྱི་
ཞིང་དེ་རང་འབྲས་ནས་མྱུག་སྐྱེད་ངེས་མ་ཡིན་པ་ཚད་མས་གྲུབ་པས། རྣམ་
བཤད་ཀྱི་དངོས་ཟིན་ལྟར་ཁས་བླང་དུ་མི་རུང་བར་མངོན་ནོ།།
རྣམ་བཤད་དང་། ཊཱིཀ་ཆེན་གྱི་དགོངས་པ་དངོས་ནི་འདི་ལྟར་ཡིན་ཏེ།
རང་གི་མདུན་ན་གསལ་བའི་དེ་འདྲའི་ལུག་ལོའི་དཔྱིད་ཀྱི་ཞིང་ཆོས་ཅན། མ་
འོངས་པ་ན་རང་འབྲས་ནས་མྱུག་སྐྱེད་ངེས་ཡིན་ཏེ། རང་གི་མདུན་ན་གསལ་
བའི་དེ་འདྲའི་ཞིང་ཡིན་པའི་ཕྱིར། ཞེས་བཀོད་པའི་ཚེ། རྟགས་དེའི་ཁྱབ་པ་
ལ་ཐེ་ཚོམ་ཟ་སྟེ། དེ་འདྲའི་ཞིང་ཡང་ཡིན། མ་འོངས་པ་ན་རང་འབྲས་ནས་
མྱུག་མི་སྐྱེད་པ་ཡང་ཡིན་པའི་གཞི་མཐུན་པར་གྱུར་པའི་དེ་འདྲའི་ལུག་ལོའི་
དཔྱིད་ཀྱི་ཞིང་ཡོད་མེད་ཐེ་ཚོམ་ཟ་བའི་ཕྱིར་རོ། །དེ་འདྲའི་ཁྱབ་པ་ལ་ཐེ་ཚོམ་
ཟ་ནས། མདུན་གྱི་སྐྱེས་བུ་ལན་འདེབས་པ་པོས་ཁྱབ་པ་ཚད་མས་མ་ངེས་པ།
- 281 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
རྣམ་བཤད་ལས། རྟགས་དང་རྩོད་གཞིར་བཟུང་བ་དེ་ཉིད། ཅེས་སོགས་ཀྱི་
དོན་དུ་འཆད་དགོས་པའི་ཕྱིརརོ། །དེས་ན་རང་ལུགས་ནི། རྣམ་ངེས་དར་ཊིཀ་
ལྟར་ཁས་བླང་བར་བྱའོ།།
ལྟར་སྣང་གི་ཁྱད་པར་ཡང་དག་ཏུ་འདུས་པ་དགག་པ།
ལྟར་སྣང་གི་ཁྱད་པར་ཡང་དག་ཏུ་འདུས་པ་བཀག་པའི་སྒོ་ནས་སྒྲུབ་
པའི་སྐབས་སུ། རྣམ་བཤད་གཉིས་དང་། ཊཱིཀ་ཆེན་སོགས་ལས་ཆུ་ལུད་དང་
བྲལ་བའི་ནས་དེ། དེ་འདྲའི་ཤར་ཕྱོགས་ཀྱི་ནས་རང་འབྲས་ནས་སྨྱུག་སྐྱེ་རུང་
དུ་སྒྲུབ་པའི་མ་ངེས་པའི་གཏན་ཚིགས་སུ་གསུངས་པ་ལ། དོགས་པ་འདི་
ལྟར༑ དེ་འདྲའི་ནས་དེ་རང་འབྲས་ནས་སྨྱུག་གི་རྒྱུ་ཡིན་ནམ་མ་ཡིན། ཡིན་ན་
དེ་རང་འབྲས་ནས་སྨྱུག་སྐྱེ་རུང་ཡིན་པར་ཐལ། དེ་རང་འབྲས་ནས་སྨྱུག་སྐྱེད་
ངེས་ཡིན་པའི་ཕྱིར་ཏེ། དེ་དེའི་རྒྱུ་ཡིན་པའི་ཕྱིར། གཉིས་ཀ་ལ་མ་ཁྱབ་ན།
རང་རེའི་ཡིག་ཆར། དེ་ནས་སྨྱུག་གི་རྒྱུར་ཚད་མས་གྲུབ་པའི་གང་ཟག་ཡིན་
ན༑ དེ་ནས་སྨྱུག་གི་སྐྱེད་བྱེད་དུ་ཚད་མས་གྲུབ་པའི་གང་ཟག་ཡིན་དགོས། དེ་
ཡིན་ན། དེ་ནས་སྨྱུག་སྐྱེ་རུང་དུ་ཚད་མས་ངེས་པའི་གང་ཟག་ཡིན་དགོས་པའི་
ཕྱིར༑ ཞེས་ གསུངས་ པ་ དང་ འགལ་ ཞིང་། རྣམ་བཤད་ གཉིས་ ལས། ཁྱོད་
ནུས་པ་འགྱུར་ནས་ཀྱང་ནས་ཀྱི་མྱུ་གུ་སྐྱེད་པའི་ནུས་པ་མེད་པའི་ཕྱིར། ཞེས་
གསུངས་པའི་དོན་ཇི་ལྟར་ཡིན། དེ་དེའི་རྒྱུ་མ་ཡིན་ན། དེ་དེའི་རྒྱུ་ཁ་ཡར་བ་
- 282 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མ་ཡིན་པར་ཐལ། འདོད་པའི་ཕྱིར། འདོད་ན། དེ་རྒྱུ་ཁ་ཡར་བས་འབྲས་བུ་
སྐྱེ་རུང་དུ་དཔོག་པའི་ལྷག་ལྡན་མ་ཡིན་པར་ཐལ། འདོད་པའི་ཕྱིར། འདོད་
ན༑ རྣམ་བཤད་གཉིས་སོགས་གཞུང་མང་པོ་དང་འགལ་ལོ།།
གལ་ཏེ་རྒྱུ་ཁ་ཡར་བ་ཡིན་གྱི་དེའི་རྒྱུ་མ་ཡིན་ནོ་ཟེར་ན། དེའི་རྒྱུ་ཡིན་
ན༑ དེའི་རྒྱུ་ཚོགས་པ་ཡིན་དགོས་པར་ཐལ་བ་དང་། ནས་རྡོག་སྐམ་ཧྲིལ་བ་
དེ༑ རྗེས་ཀྱི་ནས་མྱུག་དེའི་རྫས་རྒྱུན་སྔ་མ་མ་ཡིན་པར་ཐལ་ལོ་ཞེ་ན། རང་
ལན་ནི། ཇི་སྐད་བཤད་པའི་སྐྱོན་དུ་འགྱུར་བའི་ཕྱིར། ཕྱོགས་ཕྱི་མ་ཁས་མི་
ལེན་པས་སྔ་མ་ཁས་ལེན་ནོ། །འོན་ཀྱང་། སྔར་བཤད་པའི་སྐྱོན་དེ་དག་མེད་
དེ༑ རང་འབྲས་ནས་སྨྱུག་སྐྱེ་རུང་གི་དོན་ནི། རང་འབྲས་ནས་སྨྱུག་སྐྱེད་པའི་
རྒྱུའི་རིགས་ཚོགས་པ་ཚང་བ་ལ་བྱ་དགོས་ཤིང༌། དེ་ལྟར་ན་རང་འབྲས་ནས་
མྱུག་སྐྱེད་ངེས་ལ་སྐྱེ་རུང་གིས་མ་ཁྱབ་པ་འདྲའོ།། །།
གོང་དུ་དྲངས་པའི་ཡིག་ཆའི་ལུང་དོན་ནི། རྒྱུ་ཚོགས་གྲངས་ཚང་དེ་རང་
འབྲས་ནས་སྨྱུག་སྐྱེད་བྱེད་དུ་ངེས་ན་དེ་སྐྱེ་རུང་དུ་ངེས་པས་ཁྱབ་པའི་དོན་ནོ། །
རྣམ་ངེས་ཊིཀྐར། ཚོགས་པ་མ་ཚང་བར་སྐྱེ་རུང་བ་དུ་མ་མཐོང་བའི་ཕྱིར་རོ། །
ཞེས་གསུངས་པས་ཀྱང་མི་གནོད་དེ། སོ་སོའི་སྐྱེ་བོ་རྣམས་ཐར་པ་ཐོབ་པའི་
རྒྱུ་ཚོགས་མ་ཚང་ཡང་ཐར་པ་ཐོབ་ཏུ་རུང་བ་ལུང་དེའི་དོན་ཡིན་པར་ནི་འོག་དེ་
མ་ཐག་ཏུ་གསལ་བའི་ཕྱིར་རོ།།
ཡང་ན། རང་ འབྲས་ནས་ སྨྱུག་ གི་ རྒྱུ་ཡིན་ན། རང་ འབྲས་ ནས་ མྱུག་
འབྱུང་རུང་ཡིན་པས་ཁྱབ་པ་དང་། རྒྱུ་ཚོགས་གྲངས་ཚང་ཡིན་ན་རང་འབྲས་
- 283 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འབྱུང་ རུང་ ཡིན་ པས་ ཁྱབ་ ཀྱང་། རང་འབྲས་ འབྱུང་ རུང་དང་། རང་ འབྲས་
ནས་སྨྱུག་གི་རྒྱུ་ཡིན་ན་རྒྱུ་ཚོགས་གྲངས་བས་མ་ཁྱབ་སྟེ། ས་བོན་གྱི་ཆེད་དུ་
འཇོག་པའི་བང་ནང་གི་ནས་དེ། རང་འབྲས་ནས་སྨྱུག་གི་རྒྱུ་དང་། དེ་འབྱུང་
རུང་གཉིས་ཀ་ཡིན་ཀྱང་། ཆུ་ལུད་དང་བྲལ་བའི་ནས་དེ་དེ་གཉིས་ཀ་མ་ཡིན་
པའི་ ཕྱིར། དཔེར་ན། ཐ་མལ་པའི་ལུས་ རྒྱས་ པ་ སོགས་ རང་ འབྲས་ འདོད་
ཆགས་ཀྱི་རྒྱུ་ཡིན་ཀྱང་། བདག་འཛིན་དང་བྲལ་བའི་ལུས་རྒྱས་པ་སོགས་རང་
འབྲས་འདོད་ཆགས་ཀྱི་རྒྱུ་མ་ཡིན་པ་བཞིན་ནོ།། །།
གཞན་ཡང་། ཆུ་ལུད་དང་བྲལ་བའི་ནས་དེ་ཆོས་ཅན། ཁྱོད་རང་འབྲས་
ནས་སྨྱུག་གི་རྒྱུ་དང་། དེ་འབྱུང་རུང་གང་ཡང་མིན་པར་ཐལ། ནས་སྨྱུག་འབྱུང་
བ་རྐྱེན་ཆུ་ལུད་སོགས་ལ་བལྟོས་དགོས་པས། རྐྱེན་ཆུ་ལུད་སོགས་དང་བྲལ་
བའི་ནས་ཀྱིས་དུས་ནམ་ཡང་ནས་སྨྱུག་བསྐྱེད་པ་མི་སྲིད་པའི་ཕྱིར། དཔེར་ན།
ཆགས་སོགས་སྐྱེ་བ་བདག་དང་བདག་གིར་འཛིན་པ་སྔོན་དུ་འགྲོ་བ་ཅན་ཡིན་
པས༑ བདག་འཛིན་དང་བྲལ་བའི་ལུས་ཀྱིས་དུས་ནམ་ཡང་ཆགས་སོགས་
སྐྱེད་པ་མི་སྲིད་པ་བཞིན་ནོ།།
འོ་ན། དེ་འདྲའི་བང་ནང་ གི་ནས་དེ་ཆོས་ཅན། ཁྱོད་དེ་ གཉིས་ གང་
དུའང་ཁས་ལེན་དུ་མི་རུང་བར་ཐལ། རྐྱེན་ཆུ་ལུད་སོགས་དང་བྲལ་བའི་ནས་
ཡིན་པའི་ཕྱིར་རོ་སྙམ་ན། མ་ཁྱབ་སྟེ། ཆུ་ལུད་དང་བྲལ་བའི་ནས་དེ། རང་
ཕྱོགས་ཀྱི་ཆོས་སུ་གྲུབ་པའི་གཞིར་རང་འབྲས་ནས་མྱུག་སྐྱེ་རུང་དཔོག་པའི་
ཡང་དག་ལྷག་ལྡན་གྱི་གཏན་ཚིགས་ཡིན་པས། དེ་མཐུན་ཕྱོགས་ལ་མཐོང་
- 284 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཞིང་མི་མཐུན་ཕྱོགས་ལ་ཐེ་ཚོམ་ཟ་བར་ཁས་ལེན་དགོས་པའི་ཕྱིར། དེ་དག་
རིམ་བཞིན་གྲུབ་སྟེ། ཕར་ཕྱིན་གྱི་རྣམ་བཤད་ལས། རྒྱུའི་ཚོགས་པ་ཚང་ན་
འབྲས་བུ་སྐྱེ་རུང་གི་ཁྱབ་པ་ངེས་པ་རིགས་པ་སྨྲ་བའི་དགོངས་པ་ཡིན་གྱི།
འབྲས་བུ་སྐྱེ་རུང་ཡིན་ན་རྒྱུའི་ཚོགས་པ་ཚང་བས་ཁྱབ་པ་དགོངས་པ་མ་ཡིན་
ཏེ༑ རིགས་པ་དང་འགལ་བའི་ཕྱིར་རོ། །ཞེས་དང་། རྒྱུད་བླ་མའི་དར་ཊཱིཀ་
ལས༑ རྒྱུའི་ཚོགས་པ་ཚང་ན་འབྲས་བུ་སྐྱེ་རུང་གི་ཁྱབ་པ་ངེས་པ་རིགས་པ་སྨྲ་
བའི་དགོངས་པ་ཡིན་གྱི། འབྲས་བུ་སྐྱེ་རུང་ཡིན་ན། རྒྱུའི་ཚོགས་པ་ཚང་བས་
ཁྱབ་པ་དགོངས་པ་མ་ཡིན་ཏེ། རིགས་པ་དང་འགལ་བའི་ཕྱིར་རོ། །དེ་ཡང་
ནས་ཀྱི་ས་བོན་ལས་ནས་ཀྱི་མྱུ་གུ་སྐྱེ་རུང་ཡང་། ཚོགས་པ་ཚང་བར་མི་འགྲུབ་
པའི་ཕྱིར་དང་། ཞེས་སོགས་དང་། ཐར་ལམ་གསལ་བྱེད་ལས། ཆུ་ལུད་དང་
བྲལ་བའི་ནས་དེ་ཆོས་ཅན། ཁྱོད་རང་ཕྱོགས་ཀྱི་ཆོས་སུ་གྲུབ་པའི་གཞིར་ནས་
ཀྱི་མྱུ་གུ་སྐྱེ་རུང་དཔོག་པའི་རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་
ལྷག་མ་དང་ལྡན་པའི་གཏན་ཚིགས་ཡིན་པའི་ཕྱིར་དང་། ཁྱོད་ནུས་པ་འགྱུར་
ནས་ཀྱང་ནས་ཀྱི་མྱུ་གུ་སྐྱེད་པའི་ནུས་པ་མེད་པའི་ཕྱིར། ནས་ཀྱིས་རང་འབྲས་
མྱུ་གུ་སྐྱེད་ངེས་ཡིན་ཡང་། ལྷན་ཅིག་བྱེད་སྐྱེད་དང་བྲལ་བས་ནམ་ཡང་བསྐྱེད་
པ་ མི་ སྲིད་དོ། །ཞེས་དང་། རྣམ་ངེས་ དར་ཊཱིཀ་ ལས། རྟགས་ དེ་ མི་མཐུན་
ཕྱོགས་ལ་འཇུག་པ་མ་མཐོང་ཡང་གོ་བྱེད་ཡང་དག་མ་ཡིན་ཏེ། ལྷག་མ་དང་
ལྡན་པ་ཡིན་པའི་ཕྱིར། ཞེས་དང་། བདག་འཛིན་དང་བྲལ་བའི་ལུས་སོགས་
འདོད་ཆགས་ཀྱི་རྒྱུ་མ་ཡིན་པར་ཐལ། འདོད་ཆགས་ལ་སོགས་པ་ནི། བདག་
- 285-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དང་བདག་གིར་མངོན་པར་ཞེན་པ་སྔོན་དུ་འགྲོ་བ་ཅན་ཡིན་པའི་ཕྱིར། ཞེས་
དང་༑ སྔར་བཤད་པའི་རྟགས་འདི་མི་མཐུན་པའི་ ཕྱོགས་ལ་ འཇུག་པ་མ་
མཐོང་དུ་ཟིན་ཀྱང་ལྷག་མ་དང་ལྡན་པའི་འཁྲུལ་པ་ཅན་ཡིན་ཏེ། ཕྱོགས་ཆོས་
གྲུབ་མཐུན་ཕྱོགས་ལ་མཐོང་ཡང་མི་མཐུན་ཕྱོགས་ལ་མ་མཐོང་ཙམ་དུ་ཟད་
པའི་ཕྱིར་རོ། །ཆུ་ལུད་དང་བྲལ་བའི་ནས་ཀྱི་ས་བོན་ནས་ཀྱི་མྱུ་གུའི་རྒྱུ་མ་
ཡིན་ཡང་། ནས་ཀྱི་ས་བོན་ནས་ཀྱི་མྱུ་གུའི་རྒྱུ་མ་ཡིན་ནོ་ཞེས་བྱ་བར་མི་རུང་
ངོ་༑ ༑ཞེས་སོགས་མང་དུ་གསུངས་པས། ཡིག་ཆའི་ཚིག་ཟིན་ལྟར་ཁས་ལེན་
དུ་རུང་ངོ་སྙམ་ནའང་ད་དུང་བློ་ལྡན་རྣམས་ཀྱིས་དཔྱད་པར་བྱའོ།། །།
མ་ངེས་པའི་རྟགས་ལ་དཔྱད་པ།
མ་ངེས་པའི་རྟགས་ཀྱི་སྐབས་སུ་པཎ་ཆེན་ཡིག་ཆར། མ་ངེས་པའི་རྟགས་
ཀྱི་མཚན་ཉིད། དབྱེ་བ། སོ་སོའི་འཇོག་ཚུལ་རྣམས་ཕལ་ཆེར་རང་རེའི་ཡིག་
ཆ་དང་འདྲ་ལ། ཁྱད་པར་ནི་སྡེ་བདུན་འཇུག་སྒོ་ལྟར། ལྷག་ལྡན་གཞིར་བྱས་
པ་ལ། དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་
མཐུན་ ཕྱོགས་ ལ་ ཡོད་ པར་ ངེས་ པ། ཡང་ དག་ ལྷག་ ལྡན་ དང་། མི་མཐུན་
ཕྱོགས་ལ་ཡོད་པར་ངེས་པ། འགལ་བ་ལྷག་ལྡན་གྱི་དོན་དང༌། ཡང་དག་
ལྷག་ལྡན་ལ་མི་མཐུན་ཕྱོགས་ལ་ཐེ་ཚོམ་ཟ་བ་མི་དགོས་པ་དང༌། འགལ་བ་
ལྷག་ལྡན་ལ་མཐུན་ཕྱོགས་ལ་ཐེ་ཚོམ་ཟ་བ་མི་དགོས་པར་བཤད། ཀུན་
- 286 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མཁྱེན་ཡིག་ཆར། རྣམ་བཤད་གཉིས་ལྟར། ལྷག་ལྡན་གྱི་མཚན་ཉིད་འཇོག་
ཚུལ་གཅིག་དང་། སྡེ་བདུན་རྒྱན་ལྟར། ལྷག་ལྡན་གྱི་མཚན་ཉིད་འཇོག་ཚུལ་
གཉིས་གསུངས་ནས། རང་ ལུགས་ གང་ཡིན་གསལ་པོར་མ་བྱུང་ཡང་། སྡེ་
བདུན་རྒྱན་ལྟར་བཞེད་དམ་སྙམ་སྟེ་དཔྱད་པར་བྱའོ།།
སྡེ་བདུན་རྒྱན་ལས་ནི། ཤཱཀྱ་བློས། ཡང་ལྷག་མ་དང་ལྡན་པ་ཞེས་བྱ་བ་
འདི་ཅི་ཡིན་ཞེས་འདྲི་བར་བྱེད་དོ། །མཚན་ཉིད་བསྟན་པའི་ཕྱིར། གང་ཞིག་
ཅེས་བྱ་བ་ལ་སོགས་པ་སྨོས་ཏེ། ལྷག་མ་དང་ལྡན་པ་ཞེས་བྱ་བའི་སྒྲ་འདི་ནི་
མ་ངེས་པའི་རྣམ་གྲངས་ཡིན་ནོ། །ཞེས་བྱ་བ་འདིའི་རྗེས་སུ་འབྲངས་ནས། །
ལྷག་ལྡན་གྱི་རྟགས་དང༌། མ་ངེས་པའི་རྟགས་གཉིས་མིང་གི་རྣམ་གྲངས་སུ་
གསུངས་ཤིང་། ལྷག་ལྡན་ཞེས་པ་ཁྱབ་འབྲེལ་ལ་ཐེ་ཚོམ་གྱི་ལྷག་མ་དང་ལྡན་
པ་ལ་གསུངས་སོ། །
རང་ལུགས་ནི། དེ་གཉིས་སོ་སོའི་མཚན་ཉིད་ཡིག་ཆར་གསལ་བ་ལྟར་
ལ༑ ཡང་དག་ལྷག་ལྡན་གྱི་གཏན་ཚིགས་ལ་དེ་སྒྲུབ་ཀྱི་མི་མཐུན་ཕྱོགས་ལ་
ཡོད་མེད་ཐེ་ཚོམ་ཟ་བ་དང་། འགལ་བ་ལྷག་ལྡན་གྱི་གཏན་ཚིགས་ལ་དེ་སྒྲུབ་
ཀྱི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་དགོས་ཤིང་། ཡང་དག་ལྷག་ལྡན་
དང་༑ འགལ་བ་ལྷག་ལྡན་ཞེས་བརྗོད་པ་ནི། རིམ་པ་བཞིན་ཁྱོད་དེ་སྒྲུབ་ཀྱི་
རྟགས་ཡང་དག་ཏུ་འགྱུར་བ་ལ། དེ་སྒྲུབ་པ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་
ལྷག་མར་ལུས་པ་དང་། ཁྱོད་འགལ་རྟགས་སུ་འགྱུར་བ་ལ། དེ་སྒྲུབ་པ་ལ་
- 287 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཕྱོགས་ཆོས་ཅན་དུ་སོང་བའི་གང་ཟག་གིས། ཁྱོད་དེ་སྒྲུབ་ཀྱི་མཐུན་ཕྱོགས་ལ་
ཡོད་མེད་ཐེ་ཚོམ་ཟ་བ་ལྷག་མར་ལུས་པའི་རྒྱུ་མཚན་གྱིས་དེ་ལྟར་བརྗོད་པར་
ཡིག་ཆ་ལས་གསལ་བ་ལྟར་ཁས་ལེན་རིགས་པའི་ཕྱིར། དེ་ལྟར་ཡང་། རྩ་བ་
ལས༑ གང་ཞིག་མ་མཐོང་བ་ཙམ་གྱིས། །ལྡོག་པ་རབ་ཏུ་སྟོན་བྱེད་པ། །དེ་ནི་
ཐེ་ཚོམ་ རྒྱུ་ ཡིན་ ཕྱིར། །དེ་ ལ་ ལྷག་ མ་ ལྡན་ ཞེས་ བརྗོད། །ཅེས་ དང་། རང་
འགྲེལ་ལས། དེའི་ལྡོག་པ་དེ་ནི་མ་ངེས་པས་མི་མཐུན་པའི་ཕྱོགས་ལ་འཇུག་
པར་ཐེ་ཚོམ་ཟ་བར་འགྱུར་ཏེ། ལྡོག་པ་སྒྲུབ་པ་མ་མཐོང་བ་ཙམ་ནི་ཐེ་ཚོམ་གྱི་
རྒྱུ་ཡིན་པའི་ཕྱིར་རོ། །ཞེས་དང་། རྣམ་བཤད་ལས། ལྷག་ལྡན་ཁྱབ་པ་ལ་ཐེ་
ཚོམ་ཟ་བར་འདོད་ན་ཡང་། གང་ལ་ངག་སྨྲ་བའི་སྐྱེས་བུ་ཕ་རོལ་པོ་ཆགས་
བྲལ་དུ་སྒྲུབ་པའི་འགལ་བ་ལྷག་ལྡན་དུ་སོང་བའི་གང་ཟག་དེའི་ངོར་མི་
མཐུན་ཕྱོགས་ལ་ཚད་མས་མཐོང་ཞིང་མཐུན་ཕྱོགས་ལ་ཐེ་ཚོམ་ཟ་བ་དགོས་
པས༑ རྟགས་དང་དགག་བྱའི་ཆོས་ཀྱི་གཞི་མཐུན་དེ་ཉིད་ཀྱིས་རྟགས་དེ་ཡིན་
ན༑ བསྒྲུབ་བྱའི་ཆོས་དེ་ཡིན་པས་ཁྱབ་པ་ངེས་པ་ལ་སུན་འབྱིན་ཡང་དག་ཏུ་
མཐོང་བས་ཁྱབ་པའི་ཕྱིར་རོ། །དེས་ན། མཐུན་ཕྱོགས་ལ་ཐེ་ཚོམ་དང་བཅས་
པ་ཞེས་བྱའི་རྗེས་ཁྱབ་ལ་ཐེ་ཚོམ་ཟ་བ་མིན་ནོ། །ཞེས་དང་། རྣམ་ངེས་དར་
ཊཱིཀ་ལས། ལྷག་ལྡན་གྱི་གཏན་ཚིགས་དེ་ནི་མི་མཐུན་པའི་ཕྱོགས་ལ་འཇུག་
པར་ཐེ་ཚོམ་ཟ་བར་འགྱུར་ཏེ། རྟགས་དེ་ལྡོག་པ་སྒྲུབ་པ་ལ་མི་མཐུན་ཕྱོགས་
ལ་མ་མཐོང་བ་ཙམ་ཡིན་གྱི་དེའི་ལྡོག་པ་མ་ངེས་པའི་ཕྱིར། ཞེས་དང་། དེ་
ཉིད་ལས། དེས་ན་འགལ་བའི་ལྷག་ལྡན་ནི། མཐུན་ཕྱོགས་ལ་ཡོད་མེད་ཐེ་
- 288 -



ན་ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེ་
ཚོམ་ཟ་བ་ཡིན་ལ། ཡང་དག་ལྷག་ལྡན་ནི། མི་མཐུན་ཕྱོགས་ལ་ཡོད་མེད་ཐེ་
ཚོམ་ཟ་བ་ཡིན་ནོ། །ཞེས་དང་། རྣམ་འགྲེལ་ཊཱིཀ་ཆེན་ལས། རང་ལུགས་ཀྱི་
ལྷག་ལྡན་གྱི་མཚན་ཉིད་བསྟན་པ་ནི། གཞན་དག་གིས་རྟགས་གང་ཞིག་མི་
མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་གྲུབ་པའོ། །ཞེས་རབ་ཏུ་
སྟོན་པར་བྱེད་པའི་རྟགས་དག་སྨྲ་བ་དེ་ཆོས་ཅན། ཁྱོད་ལ་དེ་སྒྲུབ་ཀྱི་ལྷག་མ་
དང་ལྡན་པའི་རྟགས་ཞེས་བརྗོད་རིགས་ཏེ། ཁྱོད་དེ་སྒྲུབ་ཀྱི་ཕྱོགས་ཆོས་གང་
ཞིག །ཁྱོད་དེ་སྒྲུབ་ཀྱི་མཐུན་ཕྱོགས་ལ་མཐོང་ཡང་མི་མཐུན་ཕྱོགས་ལས་
ལྡོག་པ་ལ་ཐེ་ཚོམ་གྱི་རྒྱུ་ཡིན་པའི་ཕྱིར། ཞེས་དང་། རིགས་རྒྱན་ལས། རང་
ལུགས་ནི། ཡང་དག་ལྷག་ལྡན་ཡིན་ན། རང་ཕྱོགས་ཆོས་ཅན་དུ་སོང་བའི་
གང་ཟག་གིས་མི་མཐུན་ཕྱོགས་ལས་ལྡོག་པ་ལ་ཐེ་ཚོམ་གྱི་ལྷག་མ་དང་བཅས་
པ་དང་། འགལ་བ་ལྷག་ལྡན་ཡིན་ན། གང་ཟག་དེས་མཐུན་ཕྱོགས་ལས་ལྡོག་
པ་ལ་ཐེ་ཚོམ་གྱི་ལྷག་མ་དང་བཅས་པ་ཡིན་ནོ། །ཞེས་གསུངས་པའི་ཕྱིར་དང་།
འདི་ཉིད་ལས། ལྷག་ལྡན་གཉིས་སོ་སོའི་མཚན་ཉིད་འཇོག་པའི་སྐབས་
སུའང་ཆེས་གསལ་བའི་ཕྱིར་རོ།།
ཁོ་ན་རེ། རྟག་པ་བྱས་སྟོང་དུ་མ་ངེས་ཤིང་། བྱས་པ་མི་རྟག་པ་ཁོ་ན་ལ་
ཡོད་པར་ངེས་པའི་རྒོལ་བའི་ངོར། བྱས་པ་སྒྲ་མི་རྟག་སྒྲུབ་ལ་ལྷག་ལྡན་
གཉིས་པོ་གང་རུང་གི་གཏན་ཚིགས་ཡིན་པར་ཐལ། ལྷག་ལྡན་གྱི་མ་ངེས་པའི་
གཏན་ཚིགས་ ཡིན་ པའི་ ཕྱིར། རྟགས་ གྲུབ་ སྟེ། ཐུན་མོང་ གི་ མ་ ངེས་ པའི་
གཏན་ཚིགས་གང་ཞིག །དངོས་ཀྱི་མ་ངེས་པའི་གཏན་ཚིགས་མ་ཡིན་པའི་
- 289 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཕྱིར༑ རྟགས་དང་པོ་དང་གཉིས་པ་སླ། རྩ་བར་འདོད་མི་ནུས་ཏེ། དེ་དེ་སྒྲུབ་
ཀྱི་མི་མཐུན་ཕྱོགས་ལ་མེད་པ་ཁོ་ནར་ངེས་པའི་ཕྱིར་ཟེར་ན། རྩ་བར་མ་ཁྱབ་
བོ།། ་
འགལ་རྟགས་ཀྱི་ངོ་བོ་དང་དབྱེ་བ་རྒྱས་པར་བཤད་པ།
དེ་ལ་འགལ་རྟགས་ཀྱི་མཚན་ཉིད་ནི་ཡིག་ཆར་གསལ་བ་ལྟར་ཡིན་ལ་
འགལ་རྟགས་དང་། བསྒྲུབ་བྱ་འགོག་ནུས་ ཀྱི་གཏན་ཚིགས། བསྒྲུབ་བྱ་ལ་
གནོད་པའི་གཏན་ཚིགས་རྣམས་དོན་གཅིག་སྟེ། དེ་སྒྲུབ་ཀྱི་འགལ་རྟགས་
ཡིན་ན་དེ་སྒྲུབ་ཀྱི་བསྒྲུབ་བྱ་འགོག་པའི་རྟགས་ཡང་དག་ཡིན་དགོས་པའི་
ཕྱིར་རོ།།
དེ་
འགལ་རྟགས་ལ་བརྗོད་ཚུལ་གྱི་སྒོ་ནས་བཞིར་དབྱེ་རུང་སྟེ། ཆོས་ཀྱི་ངོ་
བོ་སྒྲུབ་པའི་འགལ་རྟགས། སྒྲས་ཟིན་གྱི་ཆོས་ཀྱི་ཁྱད་པར་སྒྲུབ་པའི་འགལ་
རྟགས༑ སྒྲས་ཟིན་གྱི་ཆོས་ཅན་གྱི་ངོ་བོ་སྒྲུབ་པའི་འགལ་རྟགས། སྒྲས་ཟིན་
གྱི་ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་དང་བཞི་ཡོད། རྣམ་བཤད་
དང་༑ ཊིཀ་ཆེན་གཉིས་ལས། དེ་བཞི་ལ་སྒྲས་ཟིན་གྱི་ཁྱད་པར་དངོས་སུ་མ་
སྦྱར་ཞིང་། རིགས་རྒྱན་ལས། དང་པོ་མ་གཏོགས་ཕྱི་མ་གསུམ་ལ་སྒྲས་ཟིན་
གྱི་ཁྱད་པར་སྦྱར་ལ། པཎ་ཆེན་ཡིག་ཆར། དེ་དང་མཐུན་པར་གསུངས། རྣམ་
ངེས་ཊིཀ་ཆེན་ལས། སྒྲས་བཀོད་པ། ཞེས་གསུངས་པས་སྒྲས་ཟིན་གྱི་དོན་
ཚང་ངམ་སྙམ་མོ།།
-290 -



་
ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེ་ བཞི་ སོ་ སོའི་ མཚན་ ཉིད་ ནི། ཕྱོགས་ ཆོས་ གྲུབ་ཅིང་། དེ་ སྒྲུབ་ ཀྱི་
བསྒྲུབ་བྱའི་ཆོས་ཀྱི་ངོ་བོ་དང་ཁྱབ་པ་ཕྱིན་ཅི་ལོག་ཏུ་ངེས་པ། ཆོས་ཀྱི་ངོ་བོ་
སྒྲུབ་པའི་འགལ་རྟགས་ཀྱི་མཚན་ཉིད། དཔེར་ན། སྒྲ་རྟག་པར་སྒྲུབ་ལ་བྱས་
པ་རྟགས་སུ་བཀོད་པ་ལྟ་བུ། སྦྱོར་ཚུལ་དེའི་ཞེ་འདོད་ཀྱི་བསྒྲུབ་བྱའི་ཆོས་ཀྱི་
ངོ་བོ་དང་། བརྗོད་ཚུལ་གྱི་བསྒྲུབ་བྱའི་ཆོས་ཀྱི་ངོ་བོ་ལ་ཁྱད་པར་མེད་དོ།།
ཕྱོགས་ ཆོས་ གྲུབ་ ཅིང་ ཞེ་ འདོད་ ལ་ བསྒྲུབ་ བྱའི་ ཆོས་ ཀྱི་ ངོ༌ བོར་
བཟུང་ཞིང་། བརྗོད་ཚུལ་ལ་བསྒྲུབ་བྱའི་ཆོས་ཀྱི་ཁྱད་པར་དུ་བཟུང་བའི་ཆོས་
དང་ཁྱབ་པ་ཕྱིན་ཅི་ལོག་ཏུ་ངེས་པ། སྒྲས་ཟིན་ཀྱི་ཆོས་ཀྱི་ཁྱད་པར་སྒྲུབ་པའི་
འགལ་རྟགས་ཀྱི་མཚན་ཉིད། དཔེར་ན། མིག་སོགས་དེ་འདུས་པ་མ་ཡིན་
པའི་ ཡུལ་ཅན་གཞན་དོན་བྱེད་པར་སྒྲུབ་པ་ལ། འདུས་ཤིང་བསགས་པ་
རྟགས་སུ་བཀོད་པ་ལྟ་བུ། དེ་ཡང་ཡིན་ཏེ། འདུས་པ་མ་ཡིན་པའི་ཡུལ་ཅན་དེ་
ཞེ་འདོད་ཀྱི་བསྒྲུབ་བྱའི་ཆོས་དང་། གཞན་དོན་བྱེད་པ་དེ་སྒྲས་ཟིན་གྱི་བསྒྲུབ་
བྱའི་ཆོས་ཀྱི་ངོ་བོ་དང་། འདུས་པ་མ་ཡིན་པའི་ཡུལ་ཅན་དེ་གཞན་དོན་བྱེད་
པ་དང་ངོ་བོ་ཐ་དད་པའི་ཚུལ་གྱིས་བརྗོད་པས། སྒྲས་ཟིན་ལ་ཆོས་ཀྱི་ཁྱད་
པར་དང་། དེ་མིག་སོགས་ཀྱི་སྟེང་དུ་སྒྲུབ་པའི་འགལ་རྟགས་ཡིན་པའི་ཕྱིར་
ཕྱོགས་ཆོས་གྲུབ་ཅིང་ཞེ་འདོད་ལ་བསྒྲུབ་བྱའི་ཆོས་ཀྱི་ངོ་བོར་བཟུང་
ཞིང་༑ བརྗོད་ཚུལ་ལ་ཆོས་ཅན་གྱི་ངོ་བོར་བཟུང་བའི་ཆོས་དང་ཁྱབ་པ་ཕྱིན་
ཅི་ལོག་ཏུ་ངེས་པ། སྒྲས་ཟིན་གྱི་ཆོས་ཅན་གྱི་ངོ་བོ་སྒྲུབ་པའི་འགལ་རྟགས་ཀྱི་
སྒྲ
- 291 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཚན་ ཉིད། དཔེར་ན། དངོས་ གྱུར་ གྱི་ནམ་མཁའ་རྟག་ པར་ སྒྲུབ་ པ་ ལ།
འདུས་མ་བྱས་བཀོད་པ་ལྟ་བུ། དེ་ཡང་ཡིན་ཏེ། ནམ་མཁའ་ཆོས་ཅན་གྱི་ངོ་བོ་
དང་༑ དངོས་གྱུར་གྱི་ནམ་མཁའ་ཞེས་པའི་སྒྲས། དངོས་པོ་དེ་ནམ་མཁའ་
དང་ངོ་བོ་གཅིག་པའི་ཚུལ་གྱིས་བརྗོད་པས། དངོས་པོ་དེ་སྒྲས་ཟིན་ལ་ཆོས་
ཅན་ངོ་བོ་ཡིན་ཞིང་། དེ་ནམ་མཁའི་སྟེང་དུ་སྒྲུབ་པའི་འགལ་རྟགས་ཡིན་པའི་
ཕྱིར་རོ།།
ཞེ་འདོད་ཀྱི་ཆོས་ཅན་གྱི་སྟེང་དུ་ཕྱོགས་ཆོས་གྲུབ་ཅིང་། ཞེ་འདོད་ལ་
བསྒྲུབ་བྱའི་ཆོས་ཀྱི་ངོ་བོར་བཟུང་ལ་བརྗོད་ཚུལ་ལ་ཆོས་ཅན་གྱི་ཁྱད་པར་
བཟུང་བའི་ཆོས་དང་ཁྱབ་པ་ཕྱིན་ཅི་ལོག་ཏུ་ངེས་པ། སྒྲས་ཟིན་གྱི་ཆོས་ཅན་
གྱི་ཁྱད་པར་སྒྲུབ་པའི་འགལ་རྟགས་ཀྱི་མཚན་ཉིད། དཔེར་ན། མིག་སོགས་
འདུས་པ་མ་ཡིན་པའི་ཡུལ་ཅན་དེ་གཞན་དོན་བྱེད་པར་སྒྲུབ་པ་ལ། འདུས་
ཤིང་བསགས་པ་རྟགས་སུ་བཀོད་པ་ལྟ་བུ། དེ་ཡང་ཡིན་ཏེ། མིག་སོགས་ཆོས་
ཅན་གྱི་ངོ་བོ་དང༌། འདུས་པ་མ་ཡིན་པའི་ཡུལ་ཅན་དེ་སྒྲས་ཟིན་ལ་མིག་
སོགས་དང་ངོ་བོ་ཐ་དད་པའི་ཚུལ་གྱིས་བརྗོད་པས། སྒྲས་ཟིན་ལ་ཆོས་ཅན་
གྱི་ཁྱད་པར་ཡིན་ཞིང་། དེ་མིག་སོགས་ཀྱི་སྟེང་དུ་སྒྲུབ་པའི་འགལ་རྟགས་
ཡིན་པའི་ཕྱིར། །
དེ་ལྟར་ཡང་སྡེ་བདུན་འཇུག་སྒོ་ལས། འགལ་རྟགས་ལ་བརྗོད་ཚུལ་གྱི་
སྒོ་ནས་དབྱེ་ན་བཞི་ལས། ཆོས་ཀྱི་ངོ་བོ་སྒྲུབ་པའི་འགལ་རྟགས་ཀྱི་མཚན་
ཉིད༑ ཕྱོགས་ཆོས་གྲུབ་ཅིང་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ངོ་བོ་དང་ཁྱབ་པ་
-292-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཕྱིན་ཅི་ལོག་ཏུ་ངེས་པ། དཔེར་ན། སྒྲ་རྟག་པར་སྒྲུབ་པ་ལ། བྱས་པ་རྟོགས་སུ་
བཀོད་པ་ལྟ་བུའོ། །ཆོས་ཀྱི་ཁྱད་པར་སྒྲུབ་པའི་འགལ་རྟགས་ཀྱི་མཚན་ཉིད།
ཕྱོགས་ཆོས་གྲུབ་ཅིང་ཞེ་འདོད་ལ་བསྒྲུབ་བྱའི་ཆོས་ཀྱི་ངོ་བོར་བཟུང་ཞིང་།
བརྗོད་ཚུལ་ལ་བསྒྲུབ་བྱའི་ཆོས་ཀྱི་ཁྱད་པར་དུ་བཟུང་བའི་ཆོས་དང་ཁྱབ་པ་
ཕྱིན་ཅི་ལོག་ཏུ་ངེས་པ། དཔེར་ན། མིག་སོགས་དེ་འདུས་པ་མ་ཡིན་པའི་ཡུལ་
ཅན་གཞན་དོན་བྱེད་པར་སྒྲུབ་པ་ལ། འདུས་ཤིང་བསགས་པ་བཀོད་པ་ལྟ་
བུའོ༑ ༑ཆོས་ཅན་གྱི་ངོ་བོ་སྒྲུབ་པའི་འགལ་རྟགས་ཀྱི་མཚན་ཉིད། ཕྱོགས་
ཆོས་གྲུབ་ཅིང་ཞེ་འདོད་ལ་བསྒྲུབ་བྱའི་ཆོས་ཀྱི་ངོ་བོར་བཟུང་ལ། བརྗོད་ཚུལ་
ལ་ཆོས་ཅན་གྱི་ངོ་བོར་བཟུང་བའི་ཆོས་དང་ཁྱབ་པ་ཕྱིན་ཅི་ལོག་ཏུ་ངེས་པ།
དཔེར་ན། དངོས་གྱུར་གྱི་ནམ་མཁའ་རྟག་པར་སྒྲུབ་པ་ལ། འདུས་མ་བྱས་
བཀོད་པ་ལྟ་བུའོ། །ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་ཀྱི་མཚན་
ཉིད༑ ཞེ་འདོད་ཀྱི་ཆོས་ཅན་གྱི་སྟེང་དུ་ཕྱོགས་ཆོས་གྲུབ་ཅིང་། ཞེ་འདོད་ལ་
བསྒྲུབ་བྱའི་ཆོས་ཀྱི་ངོ་བོར་བཟུང་ལ། བརྗོད་ཚུལ་ལ་ཆོས་ཅན་གྱི་ཁྱད་པར་
བཟུང་བའི་ཆོས་དང་ཁྱབ་པ་ཕྱིན་ཅི་ལོག་ཏུ་ངེས་པ། དཔེར་ན། མིག་སོགས་
འདུས་པ་མ་ཡིན་པའི་ཡུལ་ཅན་དེ་གཞན་དོན་བྱེད་པར་སྒྲུབ་པ་ལ། འདུས་
ཤིང་བསགས་པ་བཀོད་པ་ལྟ་བུའོ། །ཞེས་དང་། །
རིགས་རྒྱན་ལས། འགལ་རྟགས་ལ་དབྱེ་ན། ཆོས་ཀྱི་ངོ་བོ་སྒྲུབ་པའི་
འགལ་རྟགས་དང་། སྒྲས་ཟིན་གྱི་ཆོས་ཀྱི་ཁྱད་པར་སྒྲུབ་པའི་འགལ་རྟགས་
དང་༑ སྒྲས་ཟིན་གྱི་ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་དང་། སྒྲས་
བ 293-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཟིན་གྱི་ཆོས་ཅན་གྱི་ངོ་བོ་སྒྲུབ་པའི་འགལ་རྟགས་དང་བཞིའོ། །དཔེར་བརྗོད་
ནི་སྔར་བཤད་ཟིན་ཏོ། །མིག་སོགས་ཆོས་ཅན། འདུས་པ་མ་ཡིན་པའི་ཡུལ་
ཅན་གཞན་དོན་བྱེད་དེ། འདུས་བསགས་ཡིན་པའི་ཕྱིར། ཞེས་བཀོད་པའི་ཚེ་
ན༑ སྒྲས་ཟིན་ལ་གཞན་དོན་བྱེད་པ་དེ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ངོ་བོ་
དང་༑ འདུས་པ་མ་ཡིན་པའི་ཡུལ་ཅན་དེ་གཞན་དོན་བྱེད་པ་དང་། ངོ་བོ་ཐ་
དད་པའི་ཚུལ་གྱིས་བརྗོད་པས། སྒྲས་ཟིན་ལ་ཆོས་ཀྱི་ཁྱད་པར་དང༌། དེ་མིག་
སོགས་ཀྱི་སྟེང་དུ་སྒྲུབ་པའི་འགལ་རྟགས་ཡིན་པའི་དོན་གྱིས་ན། སྒྲས་ཟིན་
གྱི་ཆོས་ཀྱི་ཁྱད་པར་སྒྲུབ་པའི་འགལ་རྟགས་ཡིན་ནོ། །མིག་སོགས་འདུས་པ་
མ་ཡིན་པའི་ཡུལ་ཅན་ཆོས་ཅན། གཞན་དོན་བྱེད་དེ། འདུས་བསགས་ཡིན་
པའི་ཕྱིར། ཞེས་བཀོད་པའི་ཚེ་ན། མིག་སོགས་ཆོས་ཅན་གྱི་ངོ་བོ་དང་། སྒྲས་
ཟིན་ལ་འདུས་པ་མ་ཡིན་པའི་ཡུལ་ཅན་དང་། ངོ་བོ་ཐ་དད་པའི་ཚུལ་དུ་
བརྗོད་པས། སྒྲས་ཟིན་ལ་ཆོས་ཅན་གྱི་ཁྱད་པར་དང་། དེ་མིག་སོགས་ཀྱི་སྟེང་
དུ་སྒྲུབ་པའི་འགལ་རྟགས་ཡིན་པས་ན། སྒྲས་ཟིན་གྱི་ཆོས་ཅན་གྱི་ཁྱད་པར་
སྒྲུབ་པའི་འགལ་རྟགས་ཡིན་ནོ། །དངོས་གྱུར་གྱི་ནམ་མཁའ་ཆོས་ཅན། རྟག་
སྟེ༑ འདུས་མ་བྱས་ཡིན་པའི་ཕྱིར། ཞེས་བཀོད་པའི་ཚེ་ན། ནམ་མཁའ་ཆོས་
ཅན་གྱི་ངོ་བོ་དང་། དངོས་གྱུར་གྱི་ནམ་མཁའ་ཞེས་པའི་སྒྲས་དངོས་པོ་དེ་ནམ་
མཁའ་དང་ངོ་བོ་གཅིག་པའི་ཚུལ་གྱིས་བརྗོད་པས། དངོས་པོ་དེ་སྒྲས་ཟིན་ལ་
ཆོས་ཅན་གྱི་ངོ་བོ་དང་། དེ་ནམ་མཁའི་སྟེང་དུ་སྒྲུབ་པའི་འགལ་རྟགས་ཡིན་
པས་ན་སྒྲས་ཟིན་གྱི་ངོ་བོ་སྒྲུབ་པའི་འགལ་རྟགས་ཡིན་ནོ། །ཞེས་གསུངས་
- 294 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པའི་ཕྱིར་རོ། །ཚིག་སྐྱོན་བཅད་པའི་དབང་དུ་བྱས་ན། ཕྱི་མ་གསུམ་ལ་སྒྲས་
ཟིན་གྱི་ཁྱད་པར་ངེས་པར་སྦྱར་དགོས་ཏེ། དེ་ལྟར་མ་སྦར་བར་ཆོས་ཀྱི་ཁྱད་
པར་སྒྲུབ་པའི་འགལ་རྟགས་ཞེས་བརྗོད་ན། མིག་སོགས་ཆོས་ཅན། འདུས་
པ་མ་ཡིན་པའི་ཡུལ་ཅན་གཞན་དོན་བྱེད་དེ། འདུས་བསགས་ཡིན་པའི་ཕྱིར།
ཞེས་བཀོད་པའི་ཚེ་ན། འདུས་པ་མ་ཡིན་པའི་ཡུལ་ཅན་དེ་དེ་སྒྲུབ་ཀྱི་ཆོས་ཀྱི་
ཁྱད་པར་དུ་གཟུང་དགོས་པར་འགྱུར་ལ་དེ་མ་བཟུང་བའི་ཕྱིར་ཏེ། གཞན་
དོན་བྱེད་པ་དེ་བསྒྲུབ་བྱའི་ཆོས་ཀྱི་ངོ་བོར་མ་བཟུང་བའི་ཕྱིར། དེར་ཐལ། དེ་
དེ་སྒྲུབ་ཀྱི་བསྒྲུབ་བྱའི་ཆོས་མ་ཡིན་པའི་ཕྱིར་ཏེ། འདུས་བསགས་དེ་དེ་སྒྲུབ་
ཀྱི་འགལ་རྟགས་ ཡིན་ པ་ གང་ཞིག །འདུས་བསགས་ ཡིན་ན་མིག་སོགས་
གཞན་དོན་བྱེད་པས་ཁྱབ་པའི་ཕྱིར་རོ། །ཆོས་ཅན་གྱི་ཁྱད་པར་སྒྲུབ་པའི་
འགལ་རྟགས་ཞེས་བརྗོད་ན་མི་རིགས་ཏེ། མིག་སོགས་འདུས་པ་མ་ཡིན་པའི་
ཡུལ་ ཅན་ ཆོས་ཅན། གཞན་དོན་བྱེད་དེ། འདུས་བསགས་ ཡིན་ པའི་ ཕྱིར།
ཞེས་བཀོད་པའི་ཚེ་ན། འདུས་པ་མ་ཡིན་པའི་ཡུལ་ཅན་དེ་དེ་སྒྲུབ་ཀྱི་ཆོས་
ཅན་གྱི་ཁྱད་པར་མ་ཡིན་པའི་ཕྱིར་ཏེ། དེ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ངོ་བོ་
ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་བསྒྲུབ་བྱའི་ཆོས་ཡིན་པའི་ཕྱིར་ཏེ།
དེ་དེ་སྒྲུབ་ཀྱི་ཞེ་འདོད་ཀྱི་བསྒྲུབ་བྱའི་ཆོས་ཡིན་པའི་ཕྱིར། མ་གྲུབ་ན། འདུས་
བསགས་དེ་དེ་སྒྲུབ་ཀྱི་འགལ་རྟགས་མ་ཡིན་པར་ཐལ་ལོ། །དེ་བཞིན་དུ་ཆོས་
ཅན་གྱི་ངོ་བོ་སྒྲུབ་པའི་འགལ་རྟགས་ཞེས་ཀྱང་བརྗོད་མི་རིགས་ཏེ། དངོས་
གྱུར་གྱི་ནམ་མཁའ་ཆོས་ཅན། རྟག་སྟེ། འདུས་མ་བྱས་ཡིན་པའི་ཕྱིར། ཞེས་
- 295 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བཀོད་པའི་ཚེ། དངོས་པོ་དེ་དེ་སྒྲུབ་ཀྱི་ཆོས་ཅན་གྱི་ངོ་བོ་མ་ཡིན་པའི་ཕྱིར་ཏེ་
སོགས་སྒྲུབ་བྱེད་གོང་ལྟར་རོ།། །
དབྱེ་བ་དེ་དག་གི་རྟགས་ཆོས་དོན་གསུམ་ངོས་བཟུང་བ། །
འགལ་རྟགས་དེ་དག་གི་ཆོས་ཅན་དང་། ཆོས་དང་། རྟགས་ཀྱི་དོན་
ངོས་འཛིན་པ་ནི། གྲངས་ཅན་གྱིས་ཤེས་བྱ་ཐམས་ཅད་ཉེར་ལྔའི་ནང་དུ་
འདུས་ པར་སླ་ལ། དེ་དག་ལས་ཤེས་ རིག་ གི་སྐྱེས་བུ་ནི་བདག་ཡིན་ལ།
གཞན་རྣམས་བདག་དེའི་ལོངས་སྤྱད་བྱ་དང་། དབང་བསྒྱུར་བྱ་དང་། བདག་
གི་དགོས་པ་སྒྲུབ་པར་བྱེད་པས་བདག་གི་བར་འདོད་དོ།།
བདག་ སྒྲུབ་ པའི་ རིགས་ པ་ ནི། སྐྱེས་ བུ་ ཆོས་ ཅན། བདག་ ཡིན་ ཏེ།
བཅིངས་ཐར་གྱི་རྟེན་ཡིན་པའི་ཕྱིར། ཞེས་པ་དང་། དབང་སོགས་བདག་གི་
བར་སྒྲུབ་པའི་ རིགས་ པ་ནི། སྨྲས་ཆོས་དང༌། ཞེ་འདོད་གཉིས་ལས། སྨྲས་
ཆོས་ནི། མིགས་སོགས་ཆོས་ཅན། གཞན་དོན་བྱེད་དེ། འདུས་ཤིང་བསགས་
པའི་ཕྱིར། དཔེར་ན། མལ་ཆ་དང་སྟན་བཞིན། ཞེས་པ་དང་། ཞེ་འདོད་ལ་ནི།
ཆོས་ཅན་དང་རྟགས་འདྲ་བ་ལ། བདག་དོན་བྱེད་དེ། ཞེས་སོགས་བཀོད་པ་
ཡིན་ལ། བརྗོད་ཚུལ་ལ་ཕྱི་མ་ལྟར་མི་འགོད་པ་ནི། སངས་རྒྱས་པས་མཐུན་
དཔེ་ཡང་དག་མེད་པའི་ཉེས་པ་བརྗོད་ནས་རྟགས་ཆོས་གཉིས་ལྡན་གྱི་དཔེ་མ་
གྲུབ་པར་འགྱུར་དུ་དོགས་ཏེ། སྨྲས་ཚོད་ལ་དཔེ་ལ་ཆོས་རྗེས་འགྲོ་བྱེད་པ་
- 296 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
དང་༑ ཞེ་འདོད་ལ་དབང་སོགས་བདག་གི་བར་སྒྲུབ་པར་འདོད་ནས་ཟོལ་
སྦྱོར་དེ་ལྟར་སྨྲས་པ་ཡིན་ནོ། །གྲངས་ཅན་གྱིས་སྨྲས་ཆོས་ཀྱི་རྩ་བའི་སྦྱོར་བ་
དེ་ཉིད་འགོད་ཚུལ་གྱི་སྒོ་ནས་གཉིས་སུ་འགྱུར་བ་ནི། སློབ་དཔོན་གྱིས་གྲངས་
ཅན་འགོག་པའི་ཚེ། ཞེ་འདོད་ཀྱི་བསྒྲུབ་བྱའི་ཆོས་བདག་དོན་བྱེད་པ་དེ་སྨྲས་
ཆོས་ཀྱི་ཆོས་ཀྱི་ཁྱད་པར་དུ་སྦྱོར་རམ། ཆོས་ཅན་གྱི་ཁྱད་པར་དུ་སྦྱོར་ཞེས་
བརྟགས་ནས་འགོག་ཚུལ་དེ་ལྟར་བསྟན་པ་ཡིན་ནོ།།
ཆོས་ཅན་ནི་མིག་སོགས་ཡིན་ཞིང་སོགས་ཁོངས་ནས་བེམ་པོ་ཉེར་
གསུམ་བཟུང་ལ། དེ་ལྟར་ན་ཕྱོགས་ཆོས་མ་གྲུབ་པའི་སྐྱོན་མེད་དེ། གཙོ་བོ་
མ་གཏོགས་པའི་གཞན་རྣམས་ཀྱི་ཐ་སྙད་ཀྱང་སངས་རྒྱས་པས་འདོད་པའི་
ཕྱིར་ཏེ། སངས་རྒྱས་པས་བློའི་ཐ་སྙད་འདོགས་པའི་གཞི་གཟུང་རྣམ་འདོད་
པའི་ ཕྱིར་ དང༌། གཙོ་བོའི་ ཐ་སྙད་ མི་ འདོད་ ཀྱང་། དོན་ བདེ་ སྡུག་བཏང་
སྙོམས་གསུམ་ཆ་མཉམ་པའི་ཆ་ཡང་འདོད་པའི་ཕྱིར་ཕྱོགས་ཆོས་མ་གྲུབ་པའི་
སྐྱོན་མེད་དོ། །
གལ་ཏེ་གྲངས་ཅན་གྱིས་བློ་བེམ་པོར་འདོད་ཅིང་། གཙོ་བོ་རྟག་པར་
འདོད་པས་མཐུན་སྣང་དུ་མ་གྲུབ་བོ་སྙམ་ན། དེ་ལྟར་ན་སྒྲ་མི་རྟག་པར་སྒྲུབ་
པའི་ཚེ་ཡང་རྩོད་གཞི་མཐུན་སྣང་དུ་མ་གྲུབ་པར་འགྱུར་ཏེ། དེས་སྒྲ་རྟག་པར་
འདོད་པའི་ཕྱིར་རོ། །དེ་ལྟར་ཡང་ཐར་ལམ་གསལ་བྱེད་ལས། དེ་ལ་འདིར་
གང་དག་མིག་ གི་སོགས་ཁོངས་ནས་རྣ་བ་ལ་སོགས་པའི་དབང་པོ་བཞི་
བཟུང་གི །བེམ་པོ་ཉེར་གསུམ་མི་བཟུང་སྟེ། དེ་ལྟ་ན་ཕྱོགས་ཆོས་མི་འགྲུབ་
- 297 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་ཕྱིར་རོ་ཞེས་ཟེར་བ་ནི་མི་རིགས་ཏེ། དེ་ལྟར་ན་གྲངས་ཅན་གྱིས་མངོན་
པར་འདོད་པའི་དོན་རྟགས་འདིས་ཅི་ཞིག་སྒྲུབ་པ་ཅུང་ཟད་ཀྱང་མི་གོ་བའི་
ཕྱིར་རོ། །ཞེས་དང༌། དེ་ཉིད་ལས། དེས་ན་མིག་གི་སོགས་ཁོངས་ནས་བེམ་
པོ་ཉེར་གསུམ་བཟུང་ལ། ཕྱོགས་ཆོས་མ་གྲུབ་པའི་སྐྱོན་མེད་དེ། བློ་གྲངས་
ཅན་གྱིས་བེམ་པོར་འདོད་ཀྱང་། བློ་ཙམ་སངས་རྒྱས་པས་ཀྱང་འདོད་ཅིང་།
གྲངས་ཅན་གྱིས་ཀྱང་བློར་ཐ་སྙད་འདོགས་པའི་གཞི་གཟུང་རྣམ་ལ་བསམ་
པའི་ཕྱིར། གཙོ་བོའི་ཐ་སྙད་མི་འདོགས་ཀྱང་བདེ་སྡུག་བཏང་སྙོམས་གསུམ་
ཆ་མཉམ་པའི་ཆ་སངས་རྒྱས་པ་རང་ཉིད་ཀྱིས་ཀྱང་ཁས་ལེན་པས་སོ། །དེ་
ལྟར་མ་ཡིན་ན། སྒྲ་མི་རྟག་པར་སྒྲུབ་པའི་ཚེ་ཡང་། རྩོད་གཞི་མཐུན་སྣང་དུ་
མ་གྲུབ་པར་འགྱུར་ཏེ། གྲངས་ཅན་གྱིས་སྒྲ་རྟག་པར་འདོད་པའི་ཕྱིར་རོ། ། །
ཞེས་དང་། རྣམ་ངེས་དར་ཊིཀ་ལས། འདི་ལ་གཞན་དག་གིས་མིག་གི་སོགས་
ཁོངས་ནས་དབང་པོ་གཟུགས་ཅན་གཞན་བཞི་འདོན་པ་ཡིན་གྱི། བེམ་པོ་
ཉེར་གསུམ་འདོན་པ་མ་ཡིན་ནོ་ཞེས་ཟེར་བས་ནི། གྲངས་ཅན་གྱིས་ཟོལ་སྦྱོར་
བཀོད་ནས་ཅི་བྱེད་པ་ཡིན་པ་མ་ཤེས་པའི་སྐྱོན་ནོ། །ཞེས་དང་། རིགས་རྒྱན་
ལས༑ རང་གི་ལུགས་ལ། གདགས་གཞི་དང་བཅས་ན་མིག་གི་སོགས་ཁོངས་
ནས་ཤེས་བྱ་ཉེར་གསུམ་བཏོན་ནས་ཉེར་བཞི་ཆོས་ཅན་དུ་འཛིན་པ་ཡིན་ནོ།།
ཞེས་གསུངས་པའི་ཕྱིར་རོ།། །
བསྒྲུབ་བྱའི་ཆོས་ཀྱི་དོན་ནི། འདུས་པ་མ་ཡིན་པའི་ཡུལ་ཅན་ནི། སྦྱོར་
ཚུལ་གཉིས་པ་དང་བཞི་པའི་ཞེ་འདོད་ཀྱི་བསྒྲུབ་བྱའི་ཆོས་ཡིན་ལ། གཞན་
-298-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དོན་བྱེད་པ་ནི། དེ་གཉིས་ཀའི་སྒྲས་ཟིན་གྱི་བསྒྲུབ་བྱའི་ཆོས་སོ། །དེ་ལྟར་ན།
འདུས་བསགས་དེ་སྒྲས་ཟིན་གྱི་འགལ་རྟགས་མ་ཡིན་ཞིང་ཞེ་འདོད་ཀྱི་འགལ་
རྟགས་སུ་སོང་བ་ཡིན་ནོ། །དེས་ན་མིག་སོགས་ནི་འདུས་པ་མ་ཡིན་པའི་
བདག་དེའི་ཡུལ་ཡིན་པས། དེ་དག་ལ་འདུས་པ་མ་ཡིན་པའི་དོན་ཞེས་བརྗོད་
པ་དང་། བདག་ནི་འདུས་པ་མ་ཡིན་ཞིང་ཤེས་བྱ་ཉེར་བཞི་པོ་ཐམས་ཅད་ཀྱི་
ཡུལ་ཅན་ཡིན་པས་ན། འདུས་པ་མ་ཡིན་པའི་ཡུལ་ཅན་ཞེས་བྱ་སྟེ། འདུས་པ་
མ་ཡིན་པའི་ཞེས་པའི་འབྲེལ་སྒྲ་ནི་གཞི་མཐུན་བརྗོད་པའི་སྒྲ་ཡིན་པའི་ཕྱིར་
རོ༑ ༑དེ་ལྟར་ན་མིག་སོགས་འདུས་པ་མ་ཡིན་པའི་ཡུལ་ཅན་གཞན་དོན་བྱེད་
དེ༑ ཞེས་ པ་ནི། འདུས་པ་མ་ཡིན་ཞིང་ཡུལ་ཅན་ཡིན་པ་ཞེས་དང༌། མིག་
སོགས་ལས་གཞན་པའི་བདག་དེའི་དོན་བྱེད་དེ་ཞེས་པའོ། །དོན་བྱེད་ཅེས་པ་
ནི༑ བདག་གི་དགོས་པ་སྒྲུབ་པར་བྱེད་ཅེས་པ་ཡིན་ལ། དེ་ནི་བདག་གི་བའི་
དོན་ལྡོག་ཡིན་ནོ། །དེས་ན་དངོས་པོ་དེ། སྦྱོར་བ་གཉིས་པའི་ སྒྲས་ཟིན་གྱི་
ཆོས་ཅན་གྱི་ངོ་བོ་དང་། ཞེ་འདོད་ཀྱི་བསྒྲུབ་བྱའི་ཆོས་ཡིན་པས། སྒྲ་ཆོས་
ཅན་༑ དངོས་པོ་ཡིན་ཏེ། འདུས་མ་བྱས་ཡིན་པའི་ཕྱིར། ཞེས་པ་ནི། ཞེ་འདོད་
ཀྱི་འགོད་ཚུལ་ཡིན་ནོ། །དེས་ན་འདུས་མ་བྱས་དེ་དངོས་ཟིན་ གྱི་ འགལ་
རྟགས་མ་ཡིན་ལ་ཞེ་འདོད་ ཀྱི་འགལ་རྟགས་ ཡིན་ པ་ སྔར་བཤད་ པ་དང་
འདྲའོ།།
རྟགས་ཀྱི་དོན་ནི། འདུས་བསགས་ཞེས་པ་སྐད་ཅིག་གམ་རྡུལ་དུ་མ་
འདུས་ཤིང་བསགས་པ་ཞེས་པའི་དོན་ཏེ། བེམ་པོ་ཞེས་བྱ་བའི་ཐ་ཚིག་གོ །དེ་
- 299-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཡང་གྲངས་ཅན་པས། ཤེས་རིག་གི་སྐྱེས་བུ་བེམ་པོ་མིན་གྱི་གཞན་ཐམས་
ཅད་བེམ་པོར་འདོད་པས། ཤེས་རིག་གི་སྐྱེས་བུ་ནི་འདུས་པ་མ་ཡིན་པ་ཞེས་
ཟེར་ལ། གཞན་རྣམས་ལ་འདུས་བསགས་ཞེས་ཟེར་ཏོ། །སྡེ་བདུན་རྒྱན་ལས།
ཆོས་ཅན་གྱི་ངོ་བོ་འགོག་པ་དང༌། ཆོས་ཅན་གྱི་ཁྱད་པར་འགོག་པ། ཞེས་
དང་༑ ཆོས་ཀྱི་ཁྱད་པར་དང་འགལ་བའི་རྟགས་དང་། ཆོས་ཅན་གྱི་ཁྱད་པར་
དང༌ འགལ་ བའི་ རྟགས། ཞེས་ གསུངས་ པས། གཞུང་ གཞན་ རྣམས་ ཀྱི་
གསུངས་ཚུལ་དང་འགལ་ལོ་སྙམ་ན་མི་འགལ་ཏེ། སྡེ་བདུན་རྒྱན་ལས་དེ་
ལྟར་གསུངས་པ་ནི། འགལ་རྟགས་བཞི་པོ་དེ་དག་དེ་སྒྲུབ་ཀྱི་རྩོད་གཞིའི་སྟེང་
དུ་དེ་སྒྲུབ་ཀྱི་བསྒྲུབ་བྱའི་ཆོས་དེ་འགོག་བྱེད་ཡིན་པ་དང་། འགལ་རྟགས་ཀྱི་
གཞི་མཐུན་ཡིན་པའི་རྒྱུ་མཚན་གྱིས་ཆོས་ཀྱི་ངོ་བོ་འགོག་པའི་འགལ་རྟགས།
ཞེས་ སོགས་གསུངས་པས། དོན་ལ་དགོངས་པ་གཅིག་ཏུ་གནས་སོ། །ཀུན་
མཁྱེན་གྱི་ཡིག་ཆར། དེ་འདྲའི་སྦྱོར་བ་བཞིའི་ཐ་སྙད་འདོགས་ཚུལ་སྡེ་བདུན་
རྒྱན་དང་མཐུན་ཞིང་སྒྲས་ཟིན་གྱི་ཁྱད་པར་སྦྱར་བ་ནི་མེད་དོ།། །།
- 300 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རྟགས་ཀྱི་ཚུལ་ལ་གསུམ་དུ་མ་ངེས་པར་འདོད་ཚུལ།
ཚུལ་གསུམ་ལས་གཞན་དུ་འདོད་ཚུལ་ནི། སྣོན་གྱི་རྗེ་སོགས་གཅེར་བུ་
པས༑ ཤེས་བྱ་ཐམས་ཅད་ཆོས་ཅན། ཡོད་དེ། ཚད་མས་དམིགས་པའི་ཕྱིར༔
ཞེས་པ་ལྟ་བུ་ལ་མཐུན་དཔེ་མེད་པས་རྗེས་སུ་འགྲོ་ལྡོག་གི་ཁྱབ་པ་མེད་ལ།
ཕྱོགས་ཆོས་ཀྱང་གཞན་དུ་མི་འཐད་པར་འདུས་པས། གཞན་དུ་མི་འཐད་པ་
ཞེས་བྱ་བའི་ ཚུལ་གཅིག་པུ། རྟགས་ཡང་དག་གི་མཚན་ཉིད་དུ་འདོད་དེ།
ཚད་ཆེན་དཀའ་འགྲེལ་ལས། གཏན་ཚིགས་བསྒྲུབ་བྱ་མེད་ན་མི་འཐད་པ་སྟེ།
བསྒྲུབ་བྱ་ཁོ་ན་ལ་ཡོད་པ་ཞེས་བྱ་བའི་དོན་ཏོ། །ཞེས་གསུངས་པའི་ཕྱིར་རོ།།
དེ་དགག་ཚུལ་ནི། གཞན་དུ་མི་འཐད་པའི་དོན། ཤེས་འདོད་ཆོས་ཅན་
དང་༑ བསྒྲུབ་ བྱའི་ ཆོས་ དང༌། ཚོགས་ དོན་ རྣམས་ གང་ ལས་ གཞན་ དུ་ མི་
འཐད་པ་ལ་བྱེད་ཅེས་བརྟག་པ་གསུམ་བྱས་ནས། དང་པོ་ལྟར་ན། མཉན་བྱ་
སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཐལ་བ་དང་། གཉིས་པ་དང་
གསུམ་པ་ལྟར་ན། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་
མ་ཡིན་པར་ཐལ་བའི་སྐྱོན་གསུམ་བརྗོད་ནས་དགག་པར་མཛད་དོ།། དེ་
གཞན་དུ་མི་འཐད་པ་དང་། ལྡོག་ཁྱབ་ཙམ་སྟེ་ཚུལ་གཉིས་འདོད་པ་ཡིན་ཏེ།
དེ་ཉིད་ལས། གཞན་དུ་མི་འཐད་པ་དང་། ལྷན་ཅིག་པའི་རིགས་མཐུན་པ་
- 301 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གྲུབ་པ་དང་། རིགས་མི་མཐུན་པ་ལས་ལྡོག་པ་མངོན་པར་དཔྱད་ནས་མཚན་
ཉིད་གཉིས་པའོ། །ཞེས་གསུངས་པའི་ཕྱིར་རོ།། །
ཡང་གཞན་དུ་མི་འཐད་པ་དང༌། ཁྱབ་པ་གཉིས་སྟེ་ཚུལ་གསུམ་འདོད་པ་
ཡིན་ཏེ། དེ་ཉིད་ལས། གཞན་དུ་ མི་འཐད་པ་ཉིད་དང༌། རིགས་མཐུན་ལ་
འཇུག་པ་དང་། བསྒྲུབ་པར་བྱ་བའི་མི་མཐུན་ཕྱོགས་ལས་ལྡོག་པ་ཞེས་བྱ་
བའི་མཚན་ཉིད་གསུམ་ཡིན་གྱི། ཞེས་གསུངས་པའི་ཕྱིར་རོ།། །།
ཡང་ཚུལ་གསུམ་པོ་དེའི་སྟེང་དུ་ཤུགས་ལ་འཕངས་པའི་ཕྱོགས་ཆོས་དང་
ཚུལ་བཞི་འདོད་པ་ཡིན་ཏེ། དེ་ཉིད་ལས། ཤུགས་ཀྱིས་ཕྱོགས་ཀྱི་ཆོས་ཉིད་ལ་
སོགས་པ་གསུམ་པོ་འདི་ཉིད་ཀྱིས་འཕེན་པའི་ཕྱིར་མཚནཉིད་བཞི་པ་ཡང་
ཡིན་ལ། ཞེས་གསུངས་པའི་ཕྱིར་རོ། །འདིས་ཕྱོགས་ཆོས་ཤུགས་ལ་འཕངས་
པས་དངོས་སུ་མི་འདྲེན་པ་ཡིན་ནོ། །དེ་དག་ཐམས་ཅད་མུ་སྟེགས་སྣོན་རྗེས་
འདོད་པར་གསུངས་སོ།།
རིགས་པ་ཅན་དང་དཔྱོད་པ་བས་ཚུལ་དྲུག་ཏུ་འདོད་པ་དེ་ལ། དབང་
ཕྱུག་སྡེས་གནོད་བྱེད་མ་མཐོང་ཞིང་འཐད་པར་བཟུང་ནས་ཚུལ་དྲུག་པ་ཅན་
གྱི་རྟགས་དེ། རྟགས་ཡང་དག་གི་མཚན་ཉིད་དུ་བཞེད་དོ། །དེ་ཡང་ཆོས་ཅན་
གྱི་ ཆོས་ དང་། མི་མཐུན་ཕྱོགས་ ལ་ མི་ མཐོང་བ་ ཙམ་ གྱི་ ལྡོག་ ཁྱབ་ དང་།
མཐུན་ཕྱོགས་ལ་མཐོང་བ་ཙམ་གྱི་རྗེས་འགྲོ་དང༌། ལྡོག་ཕྱོགས་སྒྲུབ་པའི་ཚད་
མ་མེད་པར་བརྗོད་པར་འདོད་པའི་གྲངས་གཅིག་པ་ཅན་དང་། དམ་བཅའ་
ལ་ཚད་མས་གནོད་པ་མེད་པ་དང་། ལྔ་པོ་དེ་བློ་ཡུལ་དུ་ངེས་པའི་ཤེས་པ་ཉིད་
- 302 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཀྱི་ཚུལ་དང་དྲུག་ཏུ་འདོད་དོ། །
དེ་དག་གི་དོན་ནི། ཤེས་འདོད་ཆོས་ཅན་གྱི་སྟེང་དུ་ཡོད་པར་ངེས་པ་
ཕྱོགས་ཆོས་དང་། སྤྱིར་མཐུན་ཕྱོགས་ཁོ་ན་ལ་ཡོད་པའི་རྟགས་རང་ཉིད་དང་
མཐུན་ཕྱོགས་ཀྱི་གཞི་མཐུན་དཔེའི་སྟེང་དུ་ཚད་མས་ངེས་པ་གཉིས་པའི་དོན་
དང༌༑ སྤྱིར་མི་མཐུན་ཕྱོགས་ལ་མེད་པ་ཁོ་ནར་ངེས་པའི་རྟགས་རང་ཉིད་
དང་༑ མེད་པ་མི་མཐུན་ཕྱོགས་ཀྱིས་སྟོང་པའི་གཞི་མཐུན་དཔེའི་སྟེང་དུ་ཚད་
མས་ངེས་པ་གསུམ་པའི་དོན་དང༌། སྒྲ་རྟག་མི་རྟག་གཉིས་ཀར་ཁས་ལེན་
པའི་རྒོལ་བའི་ངོར། སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་
ཚེ༑ དམ་བཅའ་ལ་ཚད་མས་གནོད་པ་མེད་པ་ཚང་ཡང་། ལྡོག་ཕྱོགས་སྒྲུབ་
བྱེད་ཡོད་ན་སྒྲུབ་མི་ནུས་སྙམ་ནས། ལྡོག་ཕྱོགས་སྒྲུབ་པའི་ཚད་མ་མེད་པར་
བརྗོད་པར་འདོད་པའི་གྲངས་གཅིག་པ་ཅན་ཚུལ་བཞི་པར་སྨོས་སོ། །དམ་
བཅའ་ལ་ཚད་མས་གནོད་པ་ཡོད་ན་སྒྲུབ་མི་རུང་སྙམ་ནས་སྤྱིར་དམ་བཅའ་
ལ་ཚད་མས་གནོད་པ་མེད་པའི་ཡུལ་ཅན་ཚུལ་ལྔ་པར་སྨོས་སོ། །ཀུན་བཏུས་
ལས༑ འདི་རུ་ཤེས་པའང་ཐོབ་པ་ཉིད། ཅེས་གསུངས་པས། ལྔ་པོ་དེ་དག་
སྤྱིར་ཚད་མས་ངེས་པ་སྟེ་ཚུལ་དྲུག་ཏུ་བྱས་སོ།།
སློབ་དཔོན་འདིའི་ལུགས་ལ། རྗེས་ཁྱབ་ལ་མཐུན་ཕྱོགས་ཁོ་ན་ལ་ཡོད་
པ་ དང་། ལྡོག་ ཁྱབ་ ལ་ མི་ མཐུན་ཕྱོགས་ ལ་ མེད་ པ་ ཞིག་ དགོས་ཏེ། རྗེས་
དཔག་བྱ་དང་དེ་མཚུངས་ལ། །ཞེས་སོགས་ཀྱི་གཞུང་འདིས་ཚུལ་གསུམ་སོ་
སོའི་མཚན་ཉིད་བསྟན་པར་བཞེད་པའི་ཕྱིར་ཏེ། ཚུལ་གསུམ་སོ་སོའི་མཚན་
- 303-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཉིད་བསྟན་པའི་ཚད་མ་མདོའི་གཞུང་གཅིག་ཁས་ལེན་དགོས་པའི་ཕྱིར་དང་།
གཞུང་དེས་ཚུལ་གསུམ་སོ་སོའི་མཚན་ཉིད་འཆད་པའི་སྐབས་སུ་རང་ལུགས་
ལྟར་གྱི་ངེས་བརྗོད་མཛད་པ་མ་དགོངས་ཤིང་། འདི་རུ་ཤེས་པའང་ཐོབ་པ་
ཉིད༑ ༑ཅེས་པའི་གཞུང་ལ་བརྟེན་ནས། ཚུལ་གསུམ་པོ་བློ་ཡུལ་དུ་ངེས་པའི་
ཤེས་པ་ཉིད་ཀྱི་ཚུལ་ཞེས་ལོགས་སུ་སྨོས་པ་ལ་དགོས་པ་ཡོད་པའི་ཕྱིར་རོ།། །
གོང་དུ་བཤད་པ་དེ་ལྟར་མ་ཡིན་ན། སློབ་དཔོན་འདིས་ཚུལ་གསུམ་སོ་
སོའི་མཚན་ཉིད་འཆད་པའི་སྐབས་ཀྱི། རྗེས་འགྲོའི་ངེས་བཟུང་གི་ཚིག་མ་
རྟོགས་པར་འགྱུར་བའི་ཕྱིར་རོ། །དེ་འདོད་དོ་ཞེ་ན། ཚུལ་གསུམ་པ་ལོགས་
སུ་སྨོས་པའི་དགོས་པ་འཆད་པའི་སྐབས་ཀྱི་རྣམ་ངེས་ཊིཀྐར། དབང་ཕྱུག་
སྡེའི་ འདོད་ པ་ བརྗོད་ པའི་ སྐབས་ དང་ འགལ་ བའི་ ཕྱིར་ རོ། །སློབ་ དཔོན་
འདིས་ལྡོག་ཁྱབ་ངེས་པ་ན། རྟགས་དེ་མི་མཐུན་ཕྱོགས་སྤྱི་ཙམ་པས་སྟོང་པར་
པར་ངེས་མི་དགོས་པར་བཤད་པའི་ཕྱིར་ཏེ། ཚུལ་དེ་ལྟར་དུ་གཞན་པ་ཡང་མ་
ཡིན་ནོ། །ཞེས་སོགས་ཀྱི་ཊཱིཀྐ་ལས་དབང་ཕྱུག་སྡེ་འགོག་ཚུལ་ལ་དཔག་ན་
ཤེས་ནུས་པའི་ཕྱིར་རོ།།
ཚུལ་དྲུག་པ་འདི་ལ་རྣམ་བཤད་ལས། ཚུལ་གསུམ་པོ་ཚད་མས་ངེས་པ། །
ཞེས་དང༌། ཡིག་ཆར། ཚུལ་ལྔ་པོ་ཚད་མས་ངེས་པ། ཞེས་ཚུལ་བཞི་པ་དང་
ཚུལ་དྲུག་པ་འདྲེན་ཚུལ་མི་འདྲ་བ་གཉིས་བྱུང་ཡང་སྐྱོན་མེད་དེ། རྣམ་བཤད་
ལྟར་ན། ཚུལ་གསུམ་པོ་དེ་སྐབས་སུ་བབས་པའི་རྒོལ་བས་ངེས་པ་ལ་བཤད་
- 304 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དགོས་ཤིང་། ཡིག་ཆ་ལྟར་ཚུལ་དྲུག་པར་བྱས་ན། ཚུལ་སྔ་མ་གསུམ་རྣམ་
བཤད་ལྟར་དང་། ཚུལ་ཐ་མ་གཉིས་སྤྱིར་ཚད་མས་ངེས་པ་ལ་བྱས་ནས། ཚད་
མས་ངེས་ཚུལ་མི་འདྲ་བ་གཉིས་བཤད་དགོས་པའི་ཕྱིར་རོ།།
སློབ་དཔོན་འདིའི་ལུགས་ལ། རྗེས་དཔག་བྱ་དང་དེ་མཚུངས་ལ། །
ཞེས་སོགས་ཀྱི་གཞུང་འདིས་རྟགས་མཐུན་ཕྱོགས་ཁོ་ན་ལ་ཡོད་པ་དང་། མི་
མཐུན་ཕྱོགས་ལ་མེད་པར་མ་བསྟན་ན། ཁྱབ་པའི་ཚུལ་གཉིས་དངོས་ཤུགས་
ཀྱི་བརྗོད་བྱ་རྗོད་བྱེད་མ་ཡིན་པར་ཐལ་བ་དང་། ཆོས་མཐུན་སྦྱོར་དང་། ཆོས་
མི་མཐུན་སྦྱོར་གྱི་སྒྲུབ་ངག་གཉིས་ཀྱིས་རིམ་པ་བཞིན། བྱས་ན་མི་རྟགས་
པས་ཁྱབ་པ་དང་། རྟག་ན་མ་བྱས་པས་ཁྱབ་པ་དངོས་སུ་བརྗོད་པར་ཁས་མི་
ལེན་པ་དང་། སྒྲུབ་ངག་གཉིས་ཀྱང་ཁས་མི་ལེན་པར་ཐལ་བའི་ཕྱིར་རོ།། །།
དེ་ལྟར་ན་མི་མཐུན་ཕྱོགས་ལ་མ་མཐོང་ཙམ་ཞེས་པའི་ཙམ་གྱི་སྒྲས། མི་
མཐུན་ཕྱོགས་མཐའ་དག་ལ་མེད་པར་མཐོང་བ་བཅད་ཅིང་། མཐུན་ཕྱོགས་
ལ་མཐོང་ཙམ་ཞེས་པའི་ཙམ་སྒྲས། བྱས་ན་མི་རྟག་པས་ཁྱབ་པ་ངེས་དགོས་
པ་ལྟ་བུ་བཅད་པའི་ཕྱིར་ཏེ། བྱས་ན་མི་རྟག་པས་ཁྱབ་པ་ངེས་ན་བྱས་པའི་
གསལ་བའི་དབྱེ་བ་མཐའ་དག་ལ་མི་རྟག་པས་ཁྱབ་པ་ངེས་དགོས། དེ་ལྟར་
ན་བྱས་པའི་གསལ་བའི་དབྱེ་བ་མཐའ་དག་ངེས་དགོས་པ་ཁོ་རང་གི་གྲུབ་
མཐའ་ཡིན་པའི་ཕྱིར་རོ།། དེ
- 305 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལུང་འགལ་དང་པོ་ལ་དཔྱད་པ།
འདིར་འཁྲུལ་བ་ཅན་མ་ངེས་པའི་རྟགས་ཀྱི་གཉེན་པོར་ཆོས་མི་མཐུན་
སྦྱོར་གྱི་སྒྲུབ་ངག་བརྗོད་པར་གསུངས་པ་ལ། ཁོ་ན་རེ། དེ་སྒྲུབ་ཀྱི་མི་མཐུན་
ཕྱོགས་ལ་མེད་པའི་རྟགས་ཡིན་ན། མ་ངེས་པའི་རྟགས་མ་ཡིན་པས་ཁྱབ་པར་
ཐལ་ལོ། །འདོད་ན། སྒྲ་མི་རྟག་སྒྲུབ་ལ་མཉན་བྱ་ཆོས་ཅན། དེར་ཐལ། དེའི་
ཕྱིར་ཟེར་ན། སྐྱོན་མེད་དེ། ཆོས་མི་མཐུན་སྦྱོར་གྱི་སྒྲུབ་ངག་དེས་དེ་སྒྲུབ་ཀྱི་
རྟགས་ཡང་དག་ཡིན་ན། དེ་སྒྲུབ་ཀྱི་ལྡོག་ཁྱབ་ཡིན་དགོས་པར་བསྟན་པའི་
ཕྱིར༑ ཁྱབ་སྟེ། དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་ན། དེ་སྒྲུབ་ཀྱི་
ལྡོག་ཁྱབ་མ་ཡིན་དགོས་པའི་ཕྱིར་རོ།།
ལུང་འགལ་གསུམ་པ་ལ་དཔྱད་པ། །
དེ་ཡང་ཀུན་བཏུས་རང་འགྲེལ་གྱི་ལུང་ཚད་མའི་གཞུང་རྣམས་སུ་དྲངས་
པ་ལ་དཔེ་འདྲ་མིན་སྣ་ཚོགས་འདུག་ཀྱང་། རང་ལུགས་ཐར་ལམ་གསལ་བྱེད་
ལས་༑ བདག་བལྟར་མི་རུང་བའི་ཕྱིར། བུམ་པ་ལ་སོགས་པ་བདག་མེད་པ་
ཉིད་དུ་མ་གྲུབ་སྟེ། མ་དམིགས་པ་ཙམ་ནི་ཐེ་ཚོམ་གྱི་རྒྱུ་ཡིན་པའི་ཕྱིར། ཞེས་
དྲངས་ པ་ ལྟར་ ཡིན་ ལ། དེའི་ དོན་ ནི། རིགས་ པ་ ཅན་ པས། སྲོག་ ལྡན་ གྱི་
- 306 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རྟགས་ཀྱིས་གསོན་ལུས་བདག་བཅས་སུ་སྒྲུབ་པའི་རྟགས་འགོད་པ་སྐབས་སུ་
བབས་པའི་རྒོལ་བ་དེས། མི་མཐུན་དཔེ་བུམ་པ་ལ་སོགས་པ་བདག་མེད་པ་
ཉིད་དུ་མ་གྲུབ་སྟེ། གང་ཟག་གི་བདག་ཡོད་ན་རྒོལ་བ་དེའི་ཚད་མ་ལ་བལྟར་
མི་རུང་བའི་ཕྱིར། རྟགས་རང་ལ་གྲུབ་ཅིང་ཁོ་རང་གིས་ཀྱང་ཁས་བླངས་སོ། །
དེས་ན་རྟགས་མི་མཐུན་ཕྱོགས་ལ་མ་དམིགས་པ་སྟེ་མ་མཐོང་བ་ཙམ་ནི་ཐེ་
ཚོམ་གྱི་རྒྱུ་ཡིན་པའི་ཕྱིར་ཞེས་པའི་དོན་ནོ། །འོན་ཀྱང་། རང་རེའི་ཡིག་ཆར།
བདག་ ལྟར་ མི་མཚུངས་ པའི་ཕྱིར། ཞེས་ སོགས་དང་། རྟ་ནག་རྣམ་འགྲེལ་
ལས༑ བདག་རྟག་པར་མི་རུང་བའི་ཕྱིར། ཞེས་ སོགས་བྱུང་བ་ལ་ད་དུང་
མཁས་པ་རྣམས་ཀྱིས་དཔྱད་པར་བྱའོ།། །།
ལུང་འགལ་བཞི་པ་ལ་དཔྱད་པ། །
ཐར་ལམ་གསལ་བྱེད་ཀྱིས་བཤད་ཚུལ། །
དེ་ལ་ཕྱོགས་ཀྱི་ཆོས་ནི། ཞེས་སོགས་ཀྱི་དོན་ལ་རྣམ་བཤད་གཉིས་ལས་
འཆད་ཚུལ་མི་མཐུན་པ་གཉིས་བྱུང་སྟེ། དང་པོ་གསུམ་དཔེ་དོན་སྦྱོར་ཚུལ་
མཐུན་ལ། ཕྱི་མ་གཉིས་དཔེ་དོན་མི་སྦྱོར་བའི་ཚུལ་མི་མཐུན་པ་ ཡིན་པའི་
ཕྱིར༑ དེ་ཡང་ཡིན་ཏེ། ཐར་ལམ་གསལ་བྱེད་ལས་ནི། ཕྱི་མ་འདི་སྒྲུབ་རྟགས་
ཀྱི་དབང་དུ་བྱས་ཏེ། སྒྲུབ་རྟགས་ཡང་དག་ལ་གཞི་མ་གྲུབ་ཆོས་ཅན་དུ་བཟུང་
- 307 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ན་ ཕྱོགས་ཆོས་མི་འགྲུབ་ཀྱང་། ཕྱོགས་ཆོས་ཅན་དགུའི་ནང་གི་ཡང་དག་
གཉིས་ཀྱི་གཞི་མ་གྲུབ་མི་མཐུན་དཔེར་བཟུང་ན་ལྡོག་ཁྱབ་གྲུབ་པ་ལ་མི་
གནོད་པས། དེ་གཉིས་དཔེ་དོན་དུ་མི་སྦྱོར་བ་ནི་ཅི་རིགས་པ་ཞེས་པའི་དོན་
དུ་འཆད་དོ། །ཐར་ལམ་གསལ་བྱེད་ལས། གཞི་མ་གྲུབ་ཆོས་ཅན་དུ་བཟུང་
བའི་སྒྲུབ་རྟགས་ཡང་དག་མེད་པར་གསུངས་པ་ནི། སྒྲུབ་རྟགས་ཕལ་ཆེར་གྱི་
དབང་དུ་བྱས་པ་ཡིན་གྱི་ཐམས་ཅད་ཀྱི་དབང་དུ་བྱས་པ་མ་ཡིན་ཏེ། རིགས་
རྒྱན་ལས། གཞན་དོན་གྱི་རྟགས་ཀྱི་ནང་ནས་ཀྱང་སྒྲུབ་རྟགས་ཀྱི་དབང་དུ་
བྱས་ ཀྱི། ཞེས་དང་། སྒྲུབ་རྟགས་ ཀྱང་ ཐམས་ཅད་ ལ་ནི་མ་ཡིན་ཏེ། ཞེས་
གསུངས་པ་ལྟར་རོ། །ཊིཀ་ཆེན་དང་པཎ་ཆེན་ཡིག་ཆ་གཉིས་ཀར། ཐར་ལམ་
གསལ་བྱེད་དང་མཐུན་པར་གསུངས། ཀུན་མཁྱེན་ཡིག་ཆར། གཞི་མ་གྲུབ་
ཆོས་ཅན་བཟུང་བའི་སྒྲུབ་རྟགས་ཡང་དག་ཡོད་པར་གསུངས་ལ། གཞི་མ་
གྲུབ་ཆོས་ཅན་བཟུང་བའི་དངོས་པོར་གྱུར་ པ་རྟགས་སུ་བཀོད་པའི་སྒྲུབ་
རྟགས་ཡང་དག་མེད་པ་ཐར་ལམ་གསལ་བྱེད་ཀྱི་དགོངས་པར་གསུངས། རི་
བོང་རྭ་ཟླ་སྒྲས་བརྗོད་རུང་དུ་སྒྲུབ་པ་ལ་རྟོག་ཡུལ་ན་ཡོད་པ་དང་། མེད་ངེས་
དེ་སྐྱེས་བུ་སྡུག་བསྔལ་བར་སྒྲུབ་པའི་གཏན་ཚིགས་ལྟར་སྣང་དུ་སྒྲུབ་པ་ལ།
སྐྱེས་བུ་སྡུག་བསྔལ་བར་སྒྲུབ་པའི་ཚུལ་གསུམ་མ་ཡིན་པ་གཉིས། གཞི་མ་
གྲུབ་ཆོས་ཅན་དུ་བཟུང་བའི་མ་ཡིན་དགག་དང་སྒྲུབ་པ་གང་རུང་རྟགས་སུ་
བཀོད་པའི་དགག་རྟགས་ཀྱི་མཚན་གཞིར་གསུངས་ཤིང་། ཕྱི་མ་འདི་རྣམ་
ངེས་དར་ཊཱིཀ་ལས་གསུངས་པའི་ཐ་སྙད་འབའ་ཞིག་སྒྲུབ་ཀྱི་སྒྲུབ་རྟགས་ཡིན་
- 308 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
པར་གསུངས་པ་དང་། དོན་བྱེད་ནུས་སྟོང་གི་རྟགས་ཀྱིས་དངོས་གྱུར་གྱི་ནམ་
མཁའ་རྟག་རྫས་མ་ཡིན་པར་སྒྲུབ་པའི་ཞེ་འདོད་ཀྱི་ཆོས་ཅན་ལ་དངོས་གྱུར་
གྱི་ནམ་མཁའི་དོན་སྤྱི་མི་འཇོག་པར་གསུངས་པ་སོགས་ལ་དཔྱད་པར་བྱ་བ་
མང་ངོ༌།། །།
རྣམ་ངེས་ཊིཀ་ཆེན་གྱིས་འཆད་ཚུལ།
རྣམ་ངེས་ཊིཀ་ཆེན་ལས་གསུངས་ཚུལ་ནི། གཞན་དོན་སྐབས་ཀྱི་རྟགས་
ཡང་དག་གི་ཤེས་འདོད་ཆོས་ཅན་གཞི་མ་གྲུབ་ན་ཕྱོགས་ཆོས་མི་འགྲུབ་པ་
དང་༑ ཕྱོགས་ཆོས་ཅན་དགུའི་ནང་གི་རྟགས་ཡང་དག་གཉིས་པོ་དེའི་ལྡོག་
ཡུལ་མི་མཐུན་ཕྱོགས་མཐའ་དག་ཕྱི་རྒོལ་གྱི་ཚད་མས་མ་གྲུབ་ན་ལྡོག་ཁྱབ་མི་
འགྲུབ་པ་གཉིས་དཔེ་དོན་དུ་མི་སྦྱར་ཏེ། ཤེས་འདོད་ཆོས་ཅན་གཞི་མ་གྲུབ་ན་
ཕྱོགས་ཆོས་མི་འགྲུབ་ལ། རྟགས་ཡང་དག་གི་ལྡོག་ཡུལ་མི་མཐུན་ཕྱོགས་
མཐའ་དག་ཕྱི་རྒོལ་གྱི་ཚད་མས་མ་གྲུབ་ཀྱང་། རྗེས་སུ་འགྲོ་ལྡོག་གི་ཁྱབ་པ་
གཉིས་ཀ་ཕྱི་རྒོལ་གྱིས་ངེས་པར་བྱར་ཡོད་པའི་ཕྱིར། ཞེས་པ་ནི་ཅི་རིགས་པ་
ཞེས་པའི་དོན་དུ་གསུངས་ཤིང་། དེ་ཡང་དགག་སྒྲུབ་ཀྱི་རྟགས་སྤྱིའི་དབང་དུ་
བྱས་པ་ཡིན་གྱི། སྒྲུབ་རྟགས་ཁོ་ནའི་དབང་དུ་བྱས་པ་མ་ཡིན་པར་གསུངས་
གཞི་མ་གྲུབ་ཆོས་ཅན་དུ་བཟུང་བའི་ཐ་སྙད་འབའ་ཞིག་སྒྲུབ་ཀྱི་སྒྲུབ་
རྟགས་ཡོད་པར་གསུངས་པའི་དོན། རང་རེའི་ཡིག་ཆར། སྐྱེས་བུ་འདི་ཆོས་
- 309 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཅན༑ སྡུག་བསྔལ་བ་ཡིན་ཏེ། རི་བོང་གི་རྭས་ཕུག་པའི་ཕྱིར། ཞེས་བཀོད་
པའི་ཚེ། རི་བོང་གི་རྭས་ཕུག་པ་ཆོས་ཅན། སྐྱེས་བུ་སྡུག་བསྔལ་བར་སྒྲུབ་
པའི་གཏན་ཚིགས་ལྟར་སྣང་ཡིན་ཏེ། དེ་སྒྲུབ་ཀྱི་རྟགས་སུ་བཀོད་པ་གང་ཞིག་
ཚུལ་གསུམ་མ་ ཡིན་ པའི་ ཕྱིར། ཞེས་བཀོད་ པའི་ཚེ། དེ་སྒྲུབ་ཀྱི་རྟགས་སུ་
བཀོད་པ་གང་ཞིག་ཚུལ་གསུམ་མ་ཡིན་པ་དེ། རི་བོང་གི་རྭས་ཕུག་པ་སྐྱེས་བུ་
སྡུག་བསྔལ་བར་སྒྲུབ་པའི་རྟགས་ལྟར་སྣང་དུ་སྒྲུབ་པའི་རྟགས་ཡང་དག་ཡིན་
པ་དེའི་བཞེད་པ་ཡིན་ནམ་དཔྱོད། ཅེས་གསུངས་པ་ནི། ཚིག་སྐྱོན་མ་བཅད་
པར་རྟགས་སུ་འགྲོ་ཚུལ་འཆད་པའི་དབང་དུ་བྱས་ནས་བཀོད་པ་ཡིན་གྱི། དེ་
དེ་སྒྲུབ་ཀྱི་རྟགས་ཡང་དག་ནི་མ་ཡིན་ཏེ། དེ་ཡིན་ན་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཚུལ་གསུམ་དེ། བྱས་པ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་ཏུ་སྒྲུབ་པའི་རྟགས་ཡང་དག་ཡིན་པར་ཐལ་བའི་
སྐྱོན་ཡོད་པའི་ཕྱིར་རོ།།
དེས་ན། ཚིག་སྐྱོན་བཅད་པའི་དབང་དུ་བྱས་ཏེ་བཀོད་ན་འདི་ལྟར། རི་
བོང་གི་རྭས་ཕུག་པ་ཆོས་ཅན། སྐྱེས་བུ་སྡུག་བསྔལ་བར་སྒྲུབ་པའི་རྟགས་
ལྟར་སྣང་ཡིན་ཏེ། དེ་སྒྲུབ་ཀྱི་རྟགས་སུ་བཀོད་པ་གང་ཞིག །དེ་སྒྲུབ་ཀྱི་ཚུལ་
གསུམ་མ་ཡིན་པའི་ཕྱིར། ཞེས་བཀོད་པའི་ཚེ། དེ་སྒྲུབ་ཀྱི་རྟགས་སུ་བཀོད་པ་
གང་ཞིག །དེ་སྒྲུབ་ཀྱི་ཚུལ་གསུམ་མ་ཡིན་པ་དེ། དེ་སྒྲུབ་ཀྱི་ཐ་སྙད་འབའ་
ཞིག་སྒྲུབ་ཀྱི་སྒྲུབ་རྟགས་ཡང་དག་ཡིན་པ་རྣམ་ངེས་དར་ཊིཀ་གི་ལུང་དེའི་དོན་
ཡིན་པའི་ཕྱིར་རོ།། །
- 310 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ལུང་འགལ་ལྔ་པ་ལ་དཔྱད་པ།
ལུང་འགལ་ལྔ་ པའི་སྐབས་སུ། མཉན་བྱ་སྒྲ་མི་རྟག་པར་སྒྲུབ་པའི་
རྟགས་ཡང་དག་ཡིན་མིན་ལ་མཁས་པ་རྣམས་མི་མཐུན་ཏེ། པཎ་ཆེན་ཆོས་
མཆོག་དང༌། མཁས་གྲུབ་ཤནྟི་པ། རྒྱལ་དབང་བློ་སོགས་ཀྱིས། མཉན་བྱ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཡིན་པར་བཞེད་དེ། དེ་དག་གི་ལུགས་
ལ་མཉན་བྱ་དོན་བྱེད་ནུས་པར་ངེས་པ་ལ། དོན་བྱེད་ནུས་པ་ལ་མི་རྟག་པས་
ཁྱབ་པ་ངེས་པར་བྱས་ནས། རྟགས་དེ་ལ་བརྟེན་ནས་མཉན་བྱ་ལ་མི་རྟག་
པས་ཁྱབ་པ་ངེས། དེའི་རྗེས་སུ་སྒྲ་དང་མཉན་བྱའི་མིང་དོན་གྱི་འབྲེལ་བ་ངེས་
པར་བྱས་པས། མཉན་བྱས་སྒྲ་མི་རྟག་པར་སྒྲུབ་པའི་ཕྱོགས་ཆོས་གྲུབ་ལ།
དེའི་རྗེས་སུ་རྟགས་དེ་ལ་བརྟེན་ནས་སྒྲ་མི་རྟག་པ་ངེས་པར་བྱར་ཡོད་པའི་
ཕྱིར་རོ། །དེ་ལྟར་ཁྱབ་པ་སྔོན་དུ་ངེས་ནས་ཕྱོགས་ཆོས་རྗེས་སུ་ངེས་པ་དེས་
ནི༑ སྔར་ངེས་ཟིན་པའི་ཁྱབ་འབྲེལ་དྲན་པར་བྱས་ནས། དཔེ་ལ་མི་བལྟོས་
པར་སྒྲ་མི་རྟག་པ་ངེས་ནུས་པས། དེ་ལ་ནང་གི་ཁྱབ་པ་ངེས་པ། ཞེས་དང་།
དཔེ་ལ་བལྟོས་ནས་སྒྲ་མི་རྟག་པ་ངེས་པ་ལ། ཕྱིའི་ཁྱབ་པ་ངེས་པ་ཞེས་འདོད་
པས༑ མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་སོང་བའི་སྐབས་
ཡོད་པར་འདོད་དོ། །ཁྱབ་པ་ངེས་པའི་སྔ་རོལ་དུ་ཕྱོགས་ཆོས་ངེས་པ་ཡིན་ན།
མཉན་བྱ་ལ་མི་རྟག་པས་ཁྱབ་པ་ངེས་པའི་ཚད་མ་དེ་ཉིད་ཀྱིས་སྒྲ་ལ་མི་རྟག་
- 311-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པས་ཁྱབ་པ་ངེས་ནུས་པས། དེའི་ཚེ་མཉན་བྱ་སྒྲ་མི་རྟག་པར་སྒྲུབ་པའི་རྟགས་
ཡང་དག་ཏུ་འགྱུར་བའི་སྐབས་མི་སྲིད་པར་འདོད་དོ། །དེ་དག་གི་ལྟར་ན།
ཁྱབ་པ་སྔོན་འགྲོ་ཅན་ལ་མཁས་པ་དང་། ཕྱོགས་ཆོས་སྔོན་འགྲོ་ཅན་ལ་བླུན་
པོའི་ཐ་སྙད་བྱས་པ་འདྲའོ། །དེ་དག་གིས་མཉན་བྱ་སྒྲ་མི་རྟག་པར་སྒྲུབ་པའི་
རྟགས་ཡང་དག་ཏུ་ཁས་ལེན་ཀྱང་། སློབ་དཔོན་གྱིས་མ་ངེས་པའི་གཏན་
ཚིགས་སུ་གསུངས་པ་ནི། ཕྱོགས་ཆོས་སྔོན་འགྲོ་ཅན་དེས་རྟགས་དེ་མཐུན་
ཕྱོགས་དང་མི་མཐུན་ཕྱོགས་གཉིས་ཀར་ཐེ་ཚོམ་ཟ་བས། དེ་ལ་བལྟོས་ནས་
ཡིན་པར་བཞེད་དོ། །
ཀུན་མཁྱེན་གྱི་ཡིག་ཆར། སྤྱིར་མཉན་བྱ་དེ་སྒྲ་མི་རྟག་པར་སྒྲུབ་པའི་
ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་ཀྱང་། དེ་དེ་སྒྲུབ་ཀྱི་
རྟགས་ཡང་དག་དུ་སོང་བའི་རྒོལ་བ་ཡོད་པ་ནི་དམིགས་བསལ་ཏེ། དེ་ལྟར་
མིན་ན་རྣམ་བཤད་ཀྱི་ལུང་གོང་འོག་དངོས་འགལ་དུ་འགྱུར་བར་བཞེད་དོ། །
རྣམ་ངེས་ཊིཀྐར། མཉན་བྱ་ལ་མི་རྟག་པའི་ཁྱབ་པ་གྲུབ་ཟིན་མ་བརྗེད་པ་དེའི་
རྗེས་སུ་སྒྲ་དང་མཉན་བྱའི་མིང་དོན་གྱི་འབྲེལ་བ་ངེས་པར་བྱས་པས། མཉན་
བྱས་སྒྲ་མི་རྟག་པར་སྒྲུབ་པའི་ཕྱོགས་ཆོས་གྲུབ་ལ། དེའི་རྗེས་སུ་རྟགས་དེ་ལ་
བརྟེན་ནས་སྒྲ་མི་རྟག་པ་གསར་དུ་ངེས་པ་ཡོད་པ་དང་། ཁྱབ་པ་ངེས་པའི་སྔ་
རོལ་དུ་ཕྱོགས་ཆོས་ངེས་པ་ཡིན་ན། མཉན་བྱ་ལ་མི་རྟག་པས་ཁྱབ་པ་ངེས་པ་
དེ་ཉིད་ཀྱིས་སྒྲ་ལ་མི་རྟག་པས་ཁྱབ་པ་ངེས་ནུས་པས། དེའི་ཚེ་རྟགས་ཡང་
དག་ཏུ་འགྱུར་བ་མི་སྲིད་པ་འཐད་ལྡན་གྱི་དོན་དུ་གསུངས་པ་ལས། རང་
-312.



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ལུགས་གསལ་ཁ་མ་བྱུང་ཡང་།
རང་ལུགས་ལ། སྒྲ་ལ་རྟག་མི་རྟག་གཉིས་ཀ་གཅོད་པའི་གཏན་ཚིགས་
མ་ཡིན་པའི་རྒྱུ་མཚན་དངོས་འཆད་པའི་སྐབས་སུ། ཁྱོད་ཀྱི་ཕྱོགས་ལ་སྒྲ་ལ་
རྟག་མི་རྟག་གཉིས་ཀ་གཅོད་པའི་གཏན་ཚིགས་སུ་མི་འགྱུར་བ་ཇི་ལྟར་ཡིན་
ཞེ་ན། མཉན་བྱ་ཆོས་ཅན། སྒྲ་ལ་རྟག་མི་རྟག་གཉིས་ཀ་རྣམ་པར་གཅོད་པ་མ་
ཡིན་པར་ཐལ། རྟག་མི་རྟག་གང་ལས་ཀྱང་ལྡོག་པ་ཉིད་དུ་མ་ངེས་པའི་ཕྱིར་
རོ༑ ༑ཞེས་དང་། དོན་བསྡུའི་སྐབས་སུ། ཅི་ལྟར་མཉན་བྱ་དེ་རང་ཕྱོགས་ཀྱི་
ཆོས་སུ་གྲུབ་པའི་གཞི་ལ་རྟག་མི་རྟག་དེ་མེད་པར་རྟོགས་པ་མི་བྱེད་དེ་བྱེད་
པར་ཐལ། མཉན་བྱ་གང་ཞིག་རྟག་མི་རྟག་གང་ལ་མེད་དོ་ཞེས་བྱ་བར་ལྡོག་
ཁྱབ་ངེས་པ་དེ་ཡོད་པའི་ཕྱིར། ཞེས་པའི་གཞུང་འདིས། མཉན་བྱ་སྒྲ་མི་རྟག་
པར་སྒྲུབ་པའི་རྟགས་ཡང་དག་མིན་པར་བསྟན་ནམ་སྙམ་ཡང་དཔྱད་པར་
བྱའོ།། དེ
རང་ རེའི་ ཡིག་ ཆར། ཐར་ ལམ་ གསལ་ བྱེད་ ལས་ གསུངས་ པ་ ལྟར།
མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་ཏེ། སྒྲ་ཆོས་ཅན།
མི་རྟག་སྟེ། མཉན་བྱ་ཡིན་པའི་ཕྱིར། ཞེས་བཀོད་པའི་ཚེ། ཕྱོགས་ཆོས་ཅན་
དུ་སོང་བའི་རྒོལ་བས། རྟགས་དེ་སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་
གང་ལའང་ཡོད་པར་མ་ངེས་པར་དེ་གཉིས་ཀར་ཐེ་ཚོམ་ཟ་བས། ཐུན་མོང་མ་
ཡིན་པའི་མ་ངེས་ པའི་གཏན་ཚིགས་སུ་ཚད་མ་མདོ་དང་། རྣམ་འགྲེལ་དུ་
གསུངས་པ་ལྟར་ཁས་ལེན་རིགས་པའི་ཕྱིར། གལ་ཏེ་དེ་དེ་སྒྲུབ་ཀྱི་རྟགས་
བ
- 313 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཡང་དག་ཡིན་ན། གོང་དུ་བཤད་པ་ལྟར། མཉན་བྱ་ལ་མི་རྟག་པའི་ཁྱབ་པ་
སྔར་ངེས། དེའི་རྗེས་སུ་སྒྲ་ཆོས་ཅན། མི་རྟག་སྟེ། མཉན་བྱ་ཡིན་པའི་ཕྱིར།
ཞེས་པའི་ཕྱོགས་ཆོས་གྲུབ་མ་ཐག་ཏུ་རྟགས་ཡང་དག་ཏུ་འགྲོ་དགོས་ལ། དེ་
ནི་མི་རིགས་ཏེ། སྒྲ་མཉན་བྱ་ཡིན་པ་ངེས་མ་ཐག་ཏུ། མཉན་བྱ་ཡིན་ན་མི་
རྟག་པས་ཁྱབ་པ་ངེས་པའི་བློ་དེ་ཉིད་ཀྱིས་སྒྲ་མི་རྟག་པ་ངེས་པའི་ཕྱིར་ཏེ།
རྒོལ་བ་དེའི་རྒྱུད་ལ་སྒྲ་མཉན་བྱར་ངེས་པའི་བློ་དང་། མཉན་བྱ་ཡིན་ན་མི་
རྟག་པས་ཁྱབ་པ་ངེས་པའི་བློ་གཉིས་ཚོགས་པའི་སྟོབས་ཀྱིས། བློ་དེས་སྒྲ་མི་
རྟག་པ་ངེས་པའི་ཕྱིར། །
དེ་ལྟར་ཡང་ཐར་ལམ་གསལ་བྱེད་ལས། སྔ་མ་བདེན་མོད་ཀྱི་ཕྱིས་མིང་
དོན་གྱི་འབྲེལ་བ་ངེས་ན། དེ་ཕྱིན་ཆད་མཉན་བྱ་ལ་མི་རྟག་པའི་ཁྱབ་པ་ངེས་
པའི་ཚད་མ་དེ་ཉིད་ཀྱིས་སྒྲ་ལ་མི་རྟག་པའི་ཁྱབ་པ་ངེས་པར་བྱེད་པ་ཡིན་པས།
མཉན་བྱ་ལ་མི་རྟག་པའི་ཁྱབ་པ་སྔར་ངེས། དེའི་རྗེས་སུ་མཉན་བྱ་སྒྲའི་ཐུན་
མོང་མ་ ཡིན་ པའི་ཆོས་སུ་ངེས། དེའི་ རྗེས་སུ་སྒྲ་མི་རྟག་པ་ངེས་ཀྱང་ཚུལ་
གསུམ་གྱི་བྱེད་པ་ལ་བརྟེན་ནས་ངེས་པ་མིན་ནོ། །ཞེས་གསུངས་པའི་ཕྱིར་རོ།།
ཐར་ལམ་གསལ་བྱེད་ལས། མཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་
ཕྱོགས་ཆོས་གྲུབ་ཅིང་། མཉན་བྱ་ལ་མི་རྟག་པའི་ཁྱབ་པ་ངེས་ནས་སྒྲ་ལ་མི་
རྟག་པའི་ཁྱབ་མ་ངེས་པ་མི་སྲིད་པར་གསུངས་པ་དང་། འོག་ཏུ་མཉན་བྱ་སྒྲའི་
ཐུན་མོང་མ་ཡིན་པའི་ཆོས་སུ་ངེས། དེའི་རྗེས་སུ་སྒྲ་མི་རྟག་པ་ངེས་ཀྱང་།
ཞེས་ཚིག་ཟིན་ལྟར་ན་སྔ་ ཕྱི་འགལ་བ་ལྟར་སྣང་ནའང་མི་འགལ་ཏེ། དེའི་
- 314 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རྗེས་སུ་ཞེས་པ་གོང་དེ་མ་ཐག་པ་ལ་མི་བྱ་བར། མཉན་བྱ་ལ་མི་རྟག་པའི་
ཁྱབ་པ་སྔར་ངེས་ཞེས་པ་ལ་སྦྱར་རྒྱུ་ཡིན་པས། དེ་ལྟར་བྱས་ན་ཚིག་ཟིན་
འགལ་ བར་ དོགས་ པའི་ གནས་ མེད་ དོ། །སྡེ་བདུན་ རྒྱན་ དང་། ཊཱིཀ་ཆེན།
རིགས་རྒྱན། རྣམ་འགྲེལ་མཐའ་དཔྱོད་ཆེན་མོ། པཎ་ཆེན་གྱི་ཡིག་ཆ་རྣམས་
སུ༑ མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་འགྲོ་བའི་སྐབས་
མེད་པར་གསུངས་སོ།། །
རྣམ་བཤད་ལས། མཉན་བྱ་ལ་མི་རྟག་པའི་ཁྱབ་པ་མངོན་སུམ་གྱིས་ངེས་པར་
གསུངས་པ་དང་། ཕྲ་བའི་མི་རྟག་པ་རྟགས་ལས་རྟོགས་པར་གསུངས་པའི་དོན། པཎ་
ཆེན་གྱི་ཡིག་ཆར། སྒྲ་སྐད་ཅིག་ཐ་མ་མི་རྟག་པ་ལྟ་བུ་རགས་པའི་མི་རྟག་པ་མངོན་སུམ་
གྱིས་རྟོགས་པ་ལུང་དང་པོའི་དོན་དང་། སྒྲ་མི་རྟག་པ་ལྟ་བུ་ཕྲ་བའི་མི་རྟག་པ་རྟགས་
ལས་རྟོགས་དགོས་པ་ལུང་གཉིས་པའི་དོན་དུ་གསུངས། ཀུན་མཁྱེན་གྱི་ཡིག་ཆར་ཡང་
དེ་བཞིན་དུ་གསུངས། དེ་དག་གི་ལྟར་ན་མར་མེ་སྐད་ཅིག་ཐ་མ་མི་རྟག་པ་རགས་པའི་
མི་རྟག་པ་དང་། མར་མེ་མི་རྟག་པ་ཕྲ་བའི་མི་རྟག་པ་ཡིན་པར་བཞེད། རང་རེའི་ཡིག་
ཆ་དང་༑ སྡེ་བདུན་འཇུག་སྒོ་སོགས་ལས་སྒྲ་མི་རྟག་པ་ལྐོག་གྱུར་ཡིན་པར་གསུངས་
པས༑ ཚིག་ཟིན་ལྟར་ན་དེ་ཕྲ་བའི་མི་རྟག་པར་འདོད་དགོས་པ་འདྲ་ནའང་། ཐར་ལམ་
གསལ་བྱེད་ལྟར་ན། བུམ་པ་མི་རྟག་པ་རགས་པའི་མི་རྟག་པ་ཡིན་ཏེ། བུམ་པ་རང་
གྲུབ་དུས་ལས་དུས་གཉིས་པར་མི་སྡོད་པ་དེ་རགས་པའི་མི་རྟག་པ་ཡིན་པའི་ཕྱིར།
དེར་ཐལ། རང་གྲུབ་དུས་ལས་དུས་གཉིས་པར་མི་སྡོད་པ་དེ་གཞི་རགས་པ་བུམ་པ་དང་
ཚོགས་ན་རགས་པའི་མི་རྟག་པ་དང༌། གཞི་ཕྲ་བ་དུས་ཀྱི་ཐུང་བའི་མཐར་ཐུག་པ་དང་
-315 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཚོགས་ན་ཕྲ་བའི་མི་རྟག་པར་འགྱུར་བའི་ཕྱིར་ཏེ། རྣམ་བཤད་ལས། བསྒྲུབ་བྱའི་ཆོས་
ཀྱི་ལྡོག་པ་གཅིག་པུ་དེ་ཉིད་གཞི་རགས་པ་བུམ་པ་དང་སྦྱར་ནས་མངོན་སུམ་གྱི་སྟོབས་
ཀྱིས་ངེས་ན་རགས་པའི་མི་རྟག་པར་འགྱུར་ལ། ལོག་རྟོག་གི་དབང་ངམ་གཞི་ཕྲ་བ་དང་
སྦྱར་ནས་རྟགས་ལས་ངེས་དགོས་ན་ཕྲ་བའི་མི་རྟག་པར་འགྱུར་ཏེ། དཔེར་ན་རང་གྲུབ་
པའི་དུས་ལས་དུས་གཉིས་པར་མི་སྡོད་པ་དེ་ཚེས་གཅིག་དང་ཚོགས་ན་རང་གྲུབ་དུས་
དེ༑ ཡུད་ཙམ་སུམ་ཅུའི་ཡུན་ཚད་དུ་འགྱུར་ལ། དུས་ཐུང་བའི་མཐར་ཐུག་པ་དང་ཚོགས་
ན་ཁོམ་པ་གཅིག་གི་༼འདི་ལ་དཔེ་འགའ་ཞིག་ཏུ་ཁེམ་པ་གཅིག་ཟེར།༽ དུས་སུ་འགྱུར་བ་བཞིན་ནོ། །ཞེས་
གསུངས་པའི་ཕྱིར་རོ།།
གཞན་ཡང་། མར་མེ་སྐད་ཅིག་ཐ་མ་མི་རྟག་པ་རྟོགས་པའི་དབང་མངོན་གྱིས་མར་མེ་དེ་
རང་གྲུབ་དུས་ལས་དུས་གཉིས་པར་མི་སྡོད་པ་མ་རྟོགས་པར་ཐལ་ལོ། །འདོད་ན།
དེས་མར་མེ་དེ་རང་གྲུབ་དུས་ལས་དུས་གཉིས་པར་ཞིག་པ་མ་རྟོགས་པར་ཐལ་ལོ།།
འདོད་ན། དེས་མར་མེ་ཞིག་པ་མ་རྟོགས་པར་ཐལ་ལོ། །འདོད་ན། ཚུར་མཐོང་གི་རྒྱུད་
ལ་མར་མེ་ཞིག་པ་མངོན་སུམ་དུ་རྟོགས་པའི་བློ་མེད་པར་ཐལ་ལོ། །འདོད་ན། དེའི་
རྒྱུད་ལ་ཁང་པ་ཞིག་པ་མངོན་སུམ་དུ་རྟོགས་པའི་བློ་མེད་པར་ཐལ་ལོ། །འདོད་ན། རྣམ་
བཤད་ ལས། དེས་ན་དོགས་ པ་ འདི་ ལྟར་ བསུས་ནས་ ལན་ འདི་ བཞིན་ དུ་ བྱས་ཏེ།
མཉན་བྱ་དང་སྒྲའི་མིང་དོན་གྱི་འབྲེལ་བ་མ་ཤེས་པའི་སྔར་མཉན་བྱ་ལ་མི་རྟག་པའི་
ཁྱབ་པ་ངེས་ནུས་སམ་མི་ནུས། མི་ནུས་ན་ཁང་པའི་ཐུན་མོང་མ་ཡིན་པའི་མིང་མི་ཤེས་
ཀྱང་༑ ཁང་པ་འཇིག་པ་མངོན་སུམ་དུ་གྲུབ་པ་དང་འགལ་ལོ། །ཞེས་གསུངས་པ་དང་
འགལ་བའི་ཕྱིར་རོ།།
- 316 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གཞན་ཡང་། ཁ་དོག་སྐད་ཅིག་ཐ་མ་མི་རྟག་པར་རྟོགས་པའི་དབང་
མངོན་དེས་ཁ་དོག་མི་རྟག་པ་མ་རྟོགས་པར་ཐལ་ལོ། །འདོད་མི་ནུས་ཏེ།
ཁྱོད་ཀྱིས་ཁ་དོག་ངེས་པ་གང་ཞིག །ཁྱོད་ལ་ཁ་དོག་མི་རྟག་པར་སྣང་། ཁ་
དོག་རྟག་པར་འཁྲུལ་པའི་རྒྱུ་མེད་པའི་ཕྱིར་ཏེ། ཁ་དོག་སྐད་ཅིག་ཐ་མ་ལ་
འདྲ་བ་གཞན་འབྱུང་དང་། ཡོད་པ་བར་མ་ཆད་གཉིས་ཀ་མ་ཚང་བའི་ཕྱིར་
དང་༑ ཁ་དོག་སྐད་ཅིག་ཐ་མ་འཛིན་པའི་མངོན་སུམ་གྱི་རྗེས་སུ་སྐྱེས་པའི་ཁ་
དོག་མི་རྟག་པར་ངེས་པའི་ངེས་ཤེས་དེ་ཁ་དོག་མི་རྟག་པ་ལ་དཔྱད་ཤེས་ཡིན་
པའི་ ཕྱིར། རྟགས་ ཁྱབ་ རྣམས་ རེ་ རེ་ ནས་ གྲུབ་ སྟེ། རྣམ་བཤད་ཐར་ ལམ་
གསལ་བྱེད་ལས། རྗེས་དཔག་ལས་གཞན་དུ་མངོན་སུམ་གྱིས་དྲངས་པའི་ཁ་
དོག་མི་རྟག་པའོ་སྙམ་པའི་བློ་ཆོས་ཅན། ཚད་མ་ཕུང་སུམ་ཉིད་དུ་འདོད་
རིགས་པ་མ་ཡིན་པར་ཐལ། རང་འདྲེན་བྱེད་ཀྱི་ཚད་མ་སྔ་མས་གཟུངས་ཟིན་
པ་བྱེད་པ་མ་ཉམས་པའི་དོན་དེ་ཉིད་འཛིན་པའི་ཤེས་པ་ཡིན་པའི་ཕྱིར། དེར་
ཐལ༑ ཁ་དོག་མི་རྟག་པ་དེ་ཡང་དྲན་ཤེས་ལས་སྔར་དབང་པོའི་མངོན་སུམ་
གྱིས་གྲུབ་པའི་ཕྱིར། དེར་ཐལ། ཁ་དོག་འགག་ཁ་མའི་དངོས་པོ་ལས་དེའི་མི་
རྟག་པ་གྲུབ་བདེ་གཞན་དུ་མེད་པར། དེ་གཉིས་ཁ་དོག་ཐ་མ་འཛིན་པའི་
དབང་པོའི་མངོན་སུམ་གཅིག་གི་ངེས་ཤེས་འདྲེན་ནུས་ཀྱི་ཡུལ་དུ་མཚུངས་
པའི་ཕྱིར། ཞེས་དང་། ཊཱིཀ་ཆེན་ལས། ཁ་དོག་མཐོང་བའི་མངོན་སུམ་གྱིས་
དྲངས་པའི་ཁ་དོག་མི་རྟག་པར་རྟོགས་པའི་བློ་ལ་འདོད་དོ་ཞེ་ན། བྱས་སོགས་
ཀྱི་རྟགས་ལ་བརྟེན་ནས་ཁ་དོག་མི་རྟག་པར་རྟོགས་པ་ལས་གཞན་དུ། ཁ་
- 317-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དོག་མཐོང་བའི་མངོན་སུམ་གྱིས་དྲངས་པའི་ཁ་དོག་མི་རྟག་པར་རྟོགས་པའི་
བློ་ནི་ཆོས་ཅན། ཚད་མ་ཉིད་དུ་འདོད་པ་མ་ཡིན་ཏེ། རང་འདྲེན་པའི་མངོན་
སུམ་ཚད་མས་བཟུང་ཟིན་འཛིན་པའི་བཅད་ཤེས་ཡིན་པའི་ཕྱིར། དེར་ཐལ།
ཁ་དོག་གི་དངོས་པོ་ལས་དེའི་མི་རྟག་པ་རྫས་ཀྱི་ཆ་ཤས་གཞན་དུ་མེད་ཅིང་།
ཁ་དོག་དེ་ཡང་རང་འདྲེན་པའི་དབང་པོའི་མངོན་སུམ་ལས་སྔར་གྲུབ་པའི་སྒོ་
ནས་ཁ་དོག་མི་རྟག་པར་རྟོགས་པའི་བློ་ཡིན་པའི་ཕྱིར། ཞེས་དང་། མངོན་
སུམ་ལེའུའི་ཊཱིཀྐ་ལས། དེའང་འདི་ལྟར། རྟགས་ལ་བརྟེན་ནས་ཁ་དོག་མི་
རྟག་པར་རྟོགས་པ་ལས་གཞན་དུ་ཁ་དོག་གི་རྒྱུན་འགག་ཁ་མ་མཐོང་བའི་
མངོན་སུམ་ཚད་མའི་རྗེས་སུ་སྐྱེས་པའི་ཁ་དོག་མི་རྟག་པ་རྟོགས་པའི་ངེས་
ཤེས་ནི་ཚད་མ་ཉིད་དུ་འདོད་པ་རིགས་པ་མ་ཡིན་པར་ཐལ། རང་འདྲེན་པའི་
ཚད་མ་སྔ་མས་བཟུང་ཟིན་པ་དྲན་ནས་འཛིན་པའི་དཔྱད་ཤེས་ཡིན་པའི་ཕྱིར།
ཞེས་དང་། རྣམ་འགྲེལ་ མཐའ་དཔྱོད་ཆེན་མོ་ལས། རྟགས་སྒྲུབ་པ་ནི། ཁ་
དོག་རྒྱུན་འཆད་ཁ་མ་འཛིན་པའི་དབང་པོའི་མངོན་སུམ་ཆོས་ཅན། ཁ་དོག་
མི་རྟག་པ་དེ་ཡང་ཁྱོད་ལས་བཅད་ཤེས་ཀྱིས་སྔར་གྲུབ་ཏེ། ཁ་དོག་གི་དངོས་
པོ་ལས་མི་རྟག་པ་རྫས་གཞན་དུ་མེད་པར་ཁ་དོག་མི་རྟག་པར་མཐོང་བ་ནི་
གང་ཞིག །ཁ་དོག་རྟག་པར་འཁྲུལ་བའི་རྒྱུ་ནི་མེད་ པའི་ ཕྱིར། ཞེས་དང་།
མངོན་སུམ་ལེའུའི་ཊཱིཀྐ་ལས། ཁ་དོག་སྐད་ཅིག་ཐ་མ་མི་རྟག་པར་མངོན་སུམ་
གྱི་སྟོབས་ཀྱིས་དྲངས་པའི་ངེས་ཤེས་སྐྱེ་དུས་ནི། ཁ་དོག་ཞིག་དུས་ཡིན་གྱི་ཁ་
དོག་གི་རིགས་འདྲ་བར་མ་ཆད་པའི་དུས་ན་ཚུ་རོལ་མཐོང་བ་ལ་དེ་མི་སྲིད་དོ།།
- 318-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེ་རྟོགས་ཟིན་ལ་འཇུག་པའི་རྒྱུ་མཚན་ནི། རང་འདྲེན་བྱེད་ཁ་དོག་སྐད་ཅིག་
ཐ་མ་མཐོང་བའི་དབང་པོའི་མངོན་སུམ་གྱིས་དེའི་མི་རྟག་པ་སྔར་རྟོགས་པའི་
ཕྱིར༑ དེའི་རྒྱུ་མཚན་ནི། དེས་ཁ་དོག་སྐད་ཅིག་ཐ་མ་རྟོགས་པ་གང་ཞིག། དེ་
དང་དེའི་མི་རྟག་པ་གྲུབ་བདེ་རྫས་གཅིག་ལ། དེས་རིགས་འདྲ་ཕྱི་མ་མཚམས་
མི་སྦྱོར་བའི་ཕྱིར། དེ་རྟག་པར་འཁྲུལ་བའི་རྟག་འཛིན་ཀུན་བཏགས་དང་
ལྷན་སྐྱེས་གཉིས་ཀ་མེད་དེ། དངོས་པོ་རྟག་པར་འཁྲུལ་བ་ལ་འདྲ་བ་གཞན་
འབྱུང་དང་། ཡོད་པ་བར་མ་ཆད་གཉིས་ཀ་ཚང་དགོས་པའི་ཕྱིར་རོ། །དེས་ན་
མངོན་སུམ་དེས་སྐད་ཅིག་ཐ་མ་དེ་འཇལ་བ་ན་དེའི་མི་རྟག་པའང་གྲུབ་པ་
ཡིན་ནོ། །ཞེས་གསུངས་པའི་ཕྱིར་རོ། །དེ་ལྟར་ན་ཁ་དོག་སྐད་ཅིག་ཐ་མའི་
དུས་སུ་ཁ་དོག་རྟག་པར་འཁྲུལ་བའི་རྒྱུ་གཉིས་མ་ཚང་བས། ཚུར་མཐོང་
རྣམས་ཀྱིས་ཁ་དོག་མི་རྟག་པར་མངོན་སུམ་གྱིས་རྟོགས་ནུས་ལ། ཁ་དོག་གི་
རིགས་འདྲ་བར་མ་ཆད་པའི་དུས་ན་ཚུ་རོལ་མཐོང་བས་དེ་མི་རྟག་པར་རྟོགས་
མི་ནུས་པས། སྐབས་དེར་ཁ་དོག་མི་རྟག་པར་རྟགས་ལས་རྟོགས་དགོས་པའི་
ཕྱིར་ན་ཁ་དོག་རང་གྲུབ་ཙམ་ནས་འཇིག་ངེས་ཡིན་པ་ནི་ཕྲ་བའི་མི་རྟག་པ་
ཡིན་ནོ། །མི་རྟག་པ་ནི་རང་གྲུབ་དུས་ལས་དུས་གཉིས་པར་མི་སྡོད་པ་ལ་བྱེད་
པར་རྣམ་བཤད་དང་། རྩ་ཤེའི་ཊིཀ་ཆེན་སོགས་ལས་གསུངས་སོ།། །
ཁོ་ན་རེ། མི་རྟག་པ་ཕྲ་རགས་ཁྱད་གཞི་ཕྲ་རགས་ཀྱི་སྒོ་ནས་འཇོག་
རིགས་ པར་ ཐལ། དེ་ ལྟར་ རྣམ་ བཤད་ ལས་ གསུངས་ པའི་ ཕྱིར་ ཟེར་ ན།
རྟགས་མ་གྲུབ་སྟེ། གཞི་བུམ་པ་ལྟ་བུ་རང་གྲུབ་དུས་ལས་དུས་གཉིས་པར་མི་
-319 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སྡོད་པ་དེ་རགས་པའི་མི་རྟག་པ་དང་། དུས་ཀྱི་ཐུང་བའི་མཐར་ཐུག་པ་ལྟ་བུ་
རང་གྲུབ་དུས་ལས་དུས་གཉིས་པར་མི་སྡོད་པ་དེ་ཕྲ་བའི་མི་རྟག་པར་འཇོག་
པའི་དོན་ཡིན་གྱི། མི་རྟག་པ་ཕྲ་རགས་ཁྱད་གཞིའི་སྒོ་ནས་འཇོག་པའི་དོན་མ་
ཡིན་པའི་ཕྱིར་ཏེ། ཁྱད་གཞི་བུམ་པ་ལྟ་བུ་གཅིག་གི་སྟེང་དུའང་མི་རྟག་པ་ཕྲ་
རགས་འཇོག་ཚུལ་སྔར་བཤད་པ་ལྟར་ཡིན་པའི་ཕྱིར་རོ།། །
རྒྱལ་ཚབ་ཆོས་རྗེའི་མངོན་སུམ་ལེའུའི་བརྗེད་བྱང་སོགས་ལས། ཁ་དོག་
སྐད་ཅིག་ཐ་མ་ལ་འདྲ་བ་གཞན་འབྱུང་དང་། ཡོད་པ་བར་མ་ཆད་གཉིས་ཀ་
མ་ཚང་བས། དེ་རྟག་པར་འཛིན་པའི་རྟག་འཛིན་ཀུན་བཏགས་དང་ལྷན་སྐྱེས་
གཉིས་ཀ་མེད་པ་ལྟ་བུར་གསུངས་ཀྱང་། དེའི་དོན་ནི། རྒྱུན་འགག་ཁ་མའི་ཁ་
དོག་ཐ་མ་འཇལ་བའི་མངོན་སུམ་ཚད་མས་དེའི་མི་རྟག་པ་ལ་ངེས་པ་དྲངས་
པ་དེའི་ཚེ། གང་ཟག་དེའི་རྒྱུད་ལ་དེ་འདྲ་བའི་ཁ་དོག་རྟག་པར་འཁྲུལ་བའི་
རྟག་འཛིན་ཀུན་བཏགས་དང་ལྷན་སྐྱེས་གཉིས་ཀ་མེད་དེ། དངོས་པོ་རྟག་
པར་འཁྲུལ་བ་ལ་འདྲ་བ་གཞན་འབྱུང་དང་། ཡོད་པ་བར་མ་ཆད་གཉིས་ཀ་
ཚོགས་དགོས་པའི་ཕྱིར་ཞེས་པའི་དོན་ཡིན་པའི་ཕྱིར་རོ། །སྤྱིར་ཁ་དོག་སྐད་
ཅིག་ཐ་མ་རྟག་པར་འཛིན་པའི་རྟག་འཛིན་ལྷན་སྐྱེས་མེད་ཀྱང་། གྲུབ་མཐས་
རྒྱུད་བསླད་པའི་དབང་གིས་དེ་རྟག་པར་འཛིན་པའི་རྟག་འཛིན་ཀུན་བཏགས་
སྐྱེ་བའི་སྐབས་ཡོད་ལ། དེའི་ཚེ་གང་ཟག་དེའི་རྒྱུད་ཀྱི་ཁ་དོག་སྐད་ཅིག་མ་
འཛིན་པའི་དབང་མངོན་དེས་ཁ་དོག་སྐད་ཅིག་ཐ་མ་མི་རྟག་པའི་དོན་ལེགས་
པར་གྲུབ་ཀྱང་ཁ་དོག་སྐད་ཅིག་ཐ་མ་མི་རྟག་པར་མ་གྲུབ་པ་ནི། རྒྱང་ཕན་
-320 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གྱིས་རྗེས་དཔག་མ་གྲུབ་ཀྱང་། རྗེས་དཔག་གི་དོན་གྲུབ་པར་རྣམ་བཤད་
ལས་གསུངས་པ་དང་མཚུངས་པའི་ཕྱིར་རོ།།
རྟག་པར་འཁྲུལ་བའི་རྒྱུ་གཉིས་ངོས་འཛིན་པ།
དེ་ལ་འདྲ་བ་གཞན་འབྱུང་ནི། རང་གི་མཇུག་ཐོགས་སུ་རང་དང་འདྲ་
འཛིན་གྱི་བློ་ངང་གིས་སྐྱེ་ནུས་པའི་དངོས་པོ་གཞན་ཞིག་འབྱུང་བ་སྟེ། བར་དུ་
ཆོད་པའི་གློག་སྔ་ཕྱི་གཉིས་འདྲ་བ་གཞན་འབྱུང་ཡིན་ཀྱང་། ཡོད་པ་བར་མ་
ཆད་མ་ཚང་བས་རྟག་པར་འཁྲུལ་བ་མི་སྐྱེ་བའི་ཕྱིར་ཏེ། རྣམ་ངེས་དར་ཊིཀ་
ལས༑ ཡོད་པ་བར་མ་ཆད་མ་ཚང་ན་རྟག་པར་འཁྲུལ་བ་མི་སྐྱེ་བ་ནི། དཔེར་
ན་བར་དུ་ཆོད་པའི་གློག་སྔ་ཕྱི་བཞིན་ནོ། །ཞེས་གསུངས་པའི་ཕྱིར་རོ།།
ཡོད་པ་བར་མ་ཆད་ནི། རང་གི་མཇུག་ཐོགས་སུ་རང་གི་རྫས་རྒྱུན་
བར་མ་ཆད་དུ་ཡོད་པ་སྟེ། བུམ་པ་གྱོ་དུམ་དུ་སོང་བ་ན་བུམ་པ་ཡོད་པ་བར་མ་
ཆད་ཡོད་ཀྱང་འདྲ་བ་གཞན་འབྱུང་མ་ཚང་བས་དེ་རྟག་པར་འཁྲུལ་བ་མི་སྐྱེ་
བའི་ཕྱིར་ཏེ། རྣམ་ངེས་དར་ཊཱིཀ་ལས། འདྲ་བ་གཞན་འབྱུང་མ་ཚང་ན་རྟག་
པར་འཁྲུལ་བ་མི་སྐྱེ་བ་བུམ་པ་གྱོ་དུམ་དུ་སོང་བ་བཞིན་ནོ། །ཞེས་གསུངས་
པའི་ཕྱིར་རོ། །བུམ་པས་དག་པའི་ས་ཕྱོགས་སུ་བུམ་པ་ཞིག་པའི་གྱོ་དུམ་ཡོད་
པས་བུམ་པ་ཡོད་པ་བར་མ་ཆད་ཡོད་ཀྱང་། འདྲ་བ་གཞན་འབྱུང་མ་ཚང་བས་
བུམ་པ་རྟག་པར་འཁྲུལ་བ་མི་སྐྱེ་བའི་ཕྱིར་ཏེ། རྣམ་ངེས་ཊིཀྐར། ཡོད་པ་བར་
- 321 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མ་ཆད་དུ་དམིགས་པ་ཡོད་ཀྱང་བུམ་པས་དག་པའི་ས་ཕྱོགས་ན་བུམ་པ་མེད་
པའི་ཐ་སྙད་བྱེད་པ་བཞིན། སྐད་ཅིག་གཉིས་པའི་དུས་ན་སྐད་ཅིག་སྔ་མས་
སྟོང་པར་མཐོང་བས་སྔ་མ་མེད་པར་ཐ་སྙད་བྱེད་པ་མ་ཡིན་ནམ་ཞེ་ན། བུམ་
པས་དག་པའི་ས་ཕྱོགས་སུ་ཡོད་པ་བར་མ་ཆད་ཡོད་ཀྱང་བུམ་པ་རྟག་པར་
འཁྲུལ་བ་མི་སྐྱེ་བ་ལྟར། ཞེས་གསུངས་པའི་ཕྱིར་རོ།།
ཕྱོགས་ཆོས་ཅན་གྱི་གཏན་ཚིགས་དགུ་
དཔེ་དོན་སྦྱར་ཚུལ།
ཕྱོགས་ཆོས་ཅན་གྱི་གཏན་ཚིགས་དགུ་དཔེ་དོན་སྦྱར་བའི་རྒྱུ་མཚན་ནི༑
རྣམ་འགྲེལ་གྱི་གཞུང་རྣམས་སུ་གསལ་པོར་བཤད་པ་མ་མཐོང་ཡང་། ཁོ་བོའི་
བློ་ལ་འཆར་ཚུལ་ཙམ་ཞིག་བཤད་ན། ཕྱོགས་ཆོས་ཅན་གྱི་གཏན་ཚིགས་དགུ་
ཀའི་རྗེས་སུ་འགྲོ་ལྡོག་གི་ཁྱབ་པ་རྒོལ་ཕྱི་རྒོལ་གཉིས་ཀ་ལ་མ་གྲུབ་པར་
མཚུངས་ཀྱང་། གཞན་རྣམས་དང་དཔེ་དོན་མི་སྦྱོར་བར། གཞན་དོན་སྐབས་
ཀྱི་རྟགས་ཡང་དག་གི་ཕྱོགས་ཆོས་རྒོལ་ཕྱི་རྒོལ་གཉིས་ཀ་ལ་མ་གྲུབ་ན།།
གཞན་དོན་སྐབས་ཀྱི་རྟགས་ཡང་དག་གི་ཕྱོགས་ཆོས་མི་འགྲུབ་པ་དང་། དེ་
དགུའི་ནང་གི་འགལ་རྟགས་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་རྒོལ་ཕྱི་
རྒོལ་གཉིས་ཀ་ལ་མ་གྲུབ་པས། དེ་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་མི་
འགྲུབ་པ་དཔེ་དོན་དུ་སྦྱོར་བའི་རྒྱུ་མཚན་ཡོད་དེ། འགལ་རྟགས་གཉིས་ཀྱི་
- 322 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རྗེས་སུ་འགྲོ་ལྡོག་གི་ཁྱབ་མ་གྲུབ་པར་འདོད་པ་ཙམ་གྱིས་མིན་པར་དངོས་
པོའི་སྟོབས་ ཀྱིས་ཞུགས་ པའི་ དབང་གིས་ཡིན་པར་ གོ་བའི་ཆེད་དང་། མི་
མཐུན་ཕྱོགས་ལ་མ་མཐོང་བ་ཙམ་གྱིས་ ལྡོག་ ཁྱབ་གྲུབ་པར་འདོད་པའི་
ལུགས་ལའང་། འགལ་རྟགས་དེ་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་གང་
ཡང་མེད་པས་གཉིས་ཀ་ལ་མ་གྲུབ་པ་དང་སྦྱར་བའི་ཕྱིར་རོ།། །
ཕྱོགས་ཆོས་ཅན་དགུའི་ནང་གི་དངོས་ཀྱི་མ་ངེས་པའི་གཏན་ཚིགས་བཞི་
པོ་དེ། རྗེས་སུ་འགྲོ་ལྡོག་གི་ཁྱབ་པ་གང་རུང་མ་གྲུབ་པ་དང་དཔེ་དོན་སྦྱར་
བའི་རྒྱུ་མཚན་ཡོད་དེ། རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་
ལྡོག་ཁྱབ་མ་གྲུབ་པར་འདོད་པ་དག་གི་ལུགས་ལ་གཏན་ཚིགས་དེ་བཞིའི་
ལྡོག་ཁྱབ་མ་གྲུབ་ཀྱང་། མཐུན་ཕྱོགས་ལ་མཐོང་ཙམ་གྱིས་རྗེས་འགྲོ་གྲུབ་
པའི་དབང་དུ་བྱས་ནས་གང་རུང་ལ་མ་གྲུབ་པ་དང་སྦྱར་བའི་ཕྱིར་རོ།། །
དགུའི་ནང་གི་ཐུན་མོང་མ་ཡིན་པའི་མ་ངེས་པའི་གཏན་ཚིགས་དེ། རྗེས་
སུ་འགྲོ་ལྡོག་གི་ཁྱབ་པ་ལ་ཐེ་ཚོམ་ཟ་ན། དེའི་རྗེས་སུ་འགྲོ་ལྡོག་གི་ཁྱབ་པ་མི་
འགྲུབ་པ་དང་དཔེ་དོན་སྦྱར་བའི་རྒྱུ་མཚན་ཡོད་དེ། རྟགས་མི་མཐུན་ཕྱོགས་
ལ་མ་མཐོང་བ་ཙམ་གྱིས་ལྡོག་ཁྱབ་འགྲུབ་པ་མིན་པར་གོ་བའི་ཆེད་ཡིན་པའི་
ཕྱིར་རོ།།
འགལ་རྟགས་གཉིས་དང་དཔེ་དོན་སྦྱར་བའི་དགོས་ནི། འདོད་པ་ཙམ་
གྱིས་རྗེས་སུ་འགྲོ་ལྡོག་གི་ཁྱབ་པ་གྲུབ་ན། འགལ་རྟགས་གཉིས་ཀྱང་རྗེས་སུ་
འགྲོ་ལྡོག་གི་ཁྱབ་པ་གྲུབ་པར་འགྱུར་ལ། དེ་ལྟ་མིན་པར་དངོས་པོའི་སྟོབས་
- 323-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཀྱིས་ཞུགས་པའི་དབང་གིས་རྗེས་སུ་འགྲོ་ལྡོག་གི་ཁྱབ་པ་གྲུབ་དགོས་ཤིང་།
དེ་ཡང་མཐུན་ཕྱོགས་ཁོ་ན་ལ་ཡོད་པ་དང་། མི་མཐུན་ཕྱོགས་ལ་མེད་པ་ཁོ་
ནར་ངེས་དགོས་པས། འགལ་རྟགས་གཉིས་པོའི་རྗེས་སུ་འགྲོ་ལྡོག་གི་ཁྱབ་
པ་མ་གྲུབ་པར་མ་ཟད་བསྒྲུབ་བྱ་ཕྱིན་ཅི་ལོག་ཏུ་བྱེད་པ་ཡིན་ནོ། །ཞེས་སྟོན་
པ་དང་། །
དངོས་ཀྱི་མ་ངེས་པ་བཞི་དང་དཔེ་དོན་སྦྱར་བའི་དགོས་པ་ནི། རྟགས་མི་
མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་གྲུབ་པར་འདོད་པ་དག་གི་
ལྟར་ན། དེ་བཞི་པོའི་རྟགས་མཐུན་ཕྱོགས་ལ་མཐོང་བ་ཙམ་ཡོད་པས་རྗེས་
ཁྱབ་གྲུབ་ པར་ འགྱུར་ལ། དེ་ལྟར་མིན་པར་ རྗེས་ ཁྱབ་གྲུབ་པ་ལ་རྟགས་
མཐུན་ཕྱོགས་ཁོ་ན་ལ་ཡོད་པ་དགོས་སོ། །ཞེས་སྟོན་པ་དང་།
ཐུན་མོང་མ་ཡིན་པའི་མ་ངེས་པའི་གཏན་ཚིགས་དང་དཔེ་དོན་སྦྱར་བའི་
དགོས་པ་ནི། རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་
གྲུབ་པ་མིན་པར་ལྡོག་ཁྱབ་པ་ལ་རྟགས་མི་མཐུན་ཕྱོགས་ལ་མེད་པར་ངེས་
དགོས་པས། གསོན་ལུས་བདག་བཅས་སུ་བསྒྲུབ་པ་ལ་སྲོག་ལྡན་རྟགས་སུ་
བཀོད་པ་ནི། མཐུན་ཕྱོགས་དང་མི་མཐུན་ཕྱོགས་གཉིས་ཀར་ཐེ་ཚོམ་ཟ་བས་
རྗེས་སུ་འགྲོ་ལྡོག་གི་ཁྱབ་པ་གང་ཡང་མ་གྲུབ། ཅེས་སྟོན་པས། རྟགས་མི་
མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་གྲུབ་པར་འདོད་པ་འགོག་
པའི་ཆེད་ཡིན་པའི་ཕྱིར། དེ་ལྟར་ཡང་རྣམ་ངེས་དར་ཊཱིཀ་ལས། ཊིཀ་བྱེད་པ་
སྔ་མ་དག་གིས་བཞི་པ་འདི་སྒྲུབ་རྟགས་གཉིས་པོ་ཁོ་ན་ལ་སྦྱོར་བ་ནི་མ་
-324-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མཐོང་བ་ཙམ་གྱིས་ལྡོག་ཁྱབ་གྲུབ་པ་འགོག་པའི་སྐབས་དོན་ཅི་ཡིན་ངོ་མ་
ཤེས་ པའི་ བརླབ་ རྡོལ་ འབའ་ ཞིག་ ཡིན་ནོ། །ཞེས་ དང༌། དེ་ ཉིད་ ལས། ཅི་
རིགས་པར་དཔེ་དོན་དུ་བརྗོད་པར་བྱའོ། །ཞེས་བྱ་བ་ལྡོག་པ་ལ་ཐེ་ཚོམ་ཟ་བ་
གཏན་ཚིགས་ལྟར་སྣང་དུ་བསྟན་པ་དེ་ཡང་མི་འཐད་པར་ཐལ། རྟགས་མི་
མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་གྲུབ་པའི་ཕྱིར། ཞེས་དང་། དེ་
ཉིད་ལས། དང་པོ་གསུམ་དཔེ་དོན་དུ་སྦྱར་བས་མ་མཐོང་ཙམ་གྱིས་ལྡོག་ཁྱབ་
མི་འགྲུབ་པ་བསྟན་པར་བསྒྲུབ་པ་དང་། ཞེས་གསུངས་པའི་ཕྱིར་རོ།།
ཚུལ་གསུམ་སོ་སོའི་མཚན་ཉིད་ཀྱི་ཟུར་ལ་
དོགས་པ་དཔྱད་པ། །
རང་རེའི་ཡིག་ཆར་ཚུལ་གསུམ་སོ་སོའི་མཚན་ཉིད་འཇོག་སྐབས།
མཚན་ཉིད་ཕྱི་མ་འདི་དེ་སྒྲུབ་ལ་སྦྱར་ན་ཚིག་སྐྱོན་འཇུག་པས། ཞེས་སོགས་ཀྱི་
དོན་ལ་མི་མཐུན་པ་མང་དུ་སྨྲ་ཡང་། དེའི་དོན་ཁོ་བོས་ནི་འདི་ལྟར་སེམས་ཏེ།
མཚན་ཉིད་ཕྱི་མ་དེ་ཚིག་ཟིན་ལྟར་ཁས་བླངས་ན། བྱས་པའི་བྱེ་བྲག་སྒྲ་མི་
རྟག་པར་སྒྲུབ་པའི་ལྡོག་ཁྱབ་མ་ཡིན་པར་འགྱུར་ཏེ། དེ་དེ་སྒྲུབ་ཀྱི་མི་མཐུན་
ཕྱོགས་ལ་ཡོད་པའི་ཕྱིར་ཏེ། བྱས་པའི་བྱེ་བྲག་རྟག་པ་ལ་ཡོད་པའི་ཕྱིར། མ་
གྲུབ་ན། བྱས་པའི་བྱེ་བྲག་རྟག་སྟོང་དུ་ཐལ་ལོ། །འོན་ཀྱང་དེ་སྒྲུབ་ཀྱི་མི་
མཐུན་ཕྱོགས་ལ་བྱས་པའི་བྱེ་བྲག་མེད་དེ། རྟག་པ་ལ་བྱས་པའི་བྱེ་བྲག་མེད་
-325 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་ཕྱིར་ཏེ། རྟག་པ་བྱས་པའི་བྱེ་བྲག་གིས་སྟོང་པའི་ཕྱིར། དེས་ན་ཚིག་སྐྱོན་
བཅད་ནས་འཇོག་པའི་དབང་དུ་བྱས་པའི་མཚན་ཉིད་དང་པོ་དེ་འཐད་ལ།
བྱས་པའི་བྱེ་བྲག་དེ། དེ་སྒྲུབ་ཀྱི་མི་མཐུན་ཕྱོགས་ལ་འགོད་ཚུལ་དང་མཐུན་
པར་མེད་པས། ཚིག་སྐྱོན་བཅད་ནས་འཇོག་པའི་དབང་དུ་བྱས་པའི་མཚན་
ཉིད་གཉིས་པ་ཡང་ཚིག་ཟིན་ལྟར་ཁས་བླང་དུ་རུང་ངོ༌། །དེ་དེ་ལྟར་མེད་དེ།
དེ་སྒྲུབ་ཀྱི་མི་མཐུན་ཕྱོགས་དང་བྱས་པའི་བྱེ་བྲག་གཉིས་སོ་སོའི་ཡིན་པ་ཡོད་
པ་གང་ཞིག །དེ་གཉིས་ཀྱི་གཞི་མཐུན་མེད་པའི་ཕྱིར། ཚིག་སྐྱོན་བཅད་དེ་
མཚན་ཉིད་གཉིས་འཇོག་པ་འདིས། ཚུལ་གསུམ་སོ་སོའི་མཚན་ཉིད་འཇོག་
པའི་སྐབས་དང་། མ་ངེས་པའི་གཏན་ཚིགས་སོ་སོའི་མཚན་ཉིད་འཇོག་པའི་
སྐབས་སུ་འགོད་ཚུལ་དང་མཐུན་ པ་ཞེས་ཚིག་ཟིན་ལ་མ་སྦྱར་བ་རྣམས་
ལའང་༑ དེ་ལྟར་སྦྱར་དགོས་པ་ཤེས་པར་བྱའོ། །དེ་རྟགས་སུ་བཀོད་པའི་ཚེ་
སྨོས་ན་ཁྱད་པར་སྔ་མ་དེ་མ་སྦྱར་ཡང་དོན་འདྲའོ།།
-326 -
- 326 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རྗོད་བྱེད་ཀྱི་སྒྲ་ལ་རྣམ་གཅོད་ཀྱི་སྒོ་ནས་དབྱེ་བ།
རྗོད་བྱེད་ཀྱི་སྒྲ་ལ་རྣམ་གཅོད་ཀྱི་སྒོ་ནས་དབྱེ་ན། མི་ལྡན་རྣམ་གཅོད་ཀྱི་
སྒྲ་དང་། གཞན་ལྡན་རྣམ་གཅོད་ཀྱི་སྒྲ་དང་། མི་སྲིད་རྣམ་གཅོད་ཀྱི་སྒྲ་དང་
གསུམ་ལས།
ཁྱད་པར་གྱི་ཆོས་དང་ངེས་གཟུང་ལྷན་ཅིག་ཏུ་སྦྱར་བའི་ངག །མི་ལྡན་
རྣམ་གཅོད་ཀྱི་སྒྲའི་མཚན་ཉིད། དེ་དང་ཁྱད་ཆོས་དེ་ཁྱད་གཞི་དེ་ལ་མི་ལྡན་པ་
རྣམ་པར་བཅད་ནས་ལྡན་ངེས་སུ་སྟོན་པའི་ངག་དོན་གཅིག །དཔེར་ན། བྱས་
པ་སྒྲ་ལ་ཡོད་པ་ཁོ་ན་ཞེས་བརྗོད་པའི་སྒྲ་དང་། ནག་པ་འཕོང་སྐྱེན་པ་ཁོ་ན་
ཞེས་བརྗོད་པའི་སྒྲ་ལྟ་བུའོ།། །
ཁྱད་པར་ཅན་དང་ངེས་གཟུང་ལྷན་ཅིག་ཏུ་སྦྱར་བའི་ངག །གཞན་ལྡན་
རྣམ་གཅོད་ཀྱི་སྒྲའི་མཚན་ཉིད། དེ་དང་ཁྱད་ཆོས་དེ་ཁྱད་གཞི་དེ་ལས་གཞན་
ལ་ལྡན་པ་རྣམ་པར་བཅད་པའི་ངག་དོན་གཅིག །དཔེར་ན། སྒྲ་ཁོ་ན་བྱས་
ཞེས་བརྗོད་པའི་སྒྲ་དང་། སྲིད་སྒྲུབ་ཁོ་ན་འཕོང་སྐྱེན་ཞེས་བརྗོད་པའི་སྒྲ་ལྟ་
བུའོ།།
བྱ་བ་དང་ངེས་གཟུང་ལྷན་ཅིག་ཏུ་སྦྱར་བའི་ངག །མི་སྲིད་རྣམ་གཅོད་ཀྱི་
སྒྲའི་མཚན་ཉིད། དེ་དང་། མི་སྲིད་པ་རྣམ་པར་བཅད་ནས་སྲིད་པར་སྟོན་པའི་
ངག་དོན་གཅིག །དཔེར་ན། བ་ལས་བེའུ་འབྱུང་སྲིད་པ་ཁོ་ན་ཞེས་བརྗོད་
- 327 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་སྒྲ་དང་། སྔོན་པོ་མཚོ་སྐྱེས་ལ་སྲིད་པ་ཁོ་ན་ཞེས་བརྗོད་པའི་སྒྲ་ལྟ་བུའོ།།
དེ་ལྟར་ཡང་། རྩ་བ་ལས། ཆོས་ཀྱི་ཚིག་ཕྲད་ཐ་དད་པར། །བྱེད་པས་མི་ལྡན་
གཞན་ལྡན་དང་། །ཤིན་ཏུ་མི་སྲིད་རྣམ་གཅོད་བྱེད། །ཁྱད་པར་ཁྱད་པར་ཅན་
དག་དང་། །བྱ་བ་དག་ནི་ལྷན་ཅིག་བརྗོད། །ཅེས་ དང་། རྣམ་བཤད་ལས།
བྱས་པ་སྒྲ་ལ་ཡོད་པ་ཁོ་ན་ཞེས་བརྗོད་ན་མི་ལྡན་པ་གཅོད་དེ། ཁྱད་པར་ཡོད་
ཆོས་དང་ངེས་བཟུང་ལྷན་ཅིག་ཏུ་སྦྱར་བའི་ཕྱིར། བྱས་པ་སྒྲ་ཁོ་ན་ལ་ཡོད་
ཅེས་སྨོས་ན་གཞན་ལ་ལྡན་པ་རྣམ་པར་གཅོད་དེ། དེའི་ཚེ་ཁྱད་པར་ཅན་ཡོད་
པ་དག་དང་ངེས་བཟུང་ལྷན་ཅིག་ཏུ་བརྗོད་པའི་ཕྱིར། ཞེས་གསུངས་པའི་ཕྱིར་
རོ༑ ༑རྣམ་ངེས་དར་ཊཱིཀ་དང་། སྡེ་བདུན་ འཇུག་ སྒོ། སྡེ་བདུན་རྒྱན་རྣམས་
ལས་ཀྱང་། དེ་དང་མཐུན་པར་གསུངས་སོ། །
དེ་ལྟར་ན་མི་ལྡན་རྣམ་གཅོད་ཀྱི་སྒྲ་དང་། གཞན་ལྡན་རྣམ་གཅོད་ཀྱི་སྒྲ་
གཉིས་མི་འགལ་ཏེ། མཉན་བྱ་ཁོ་ན་སྒྲ་ཁོ་ན་ཡིན་ཞེས་བརྗོད་པའི་སྒྲ་ལྟ་བུ་དེ་
གཉིས་ཀ་ཡིན་པའི་ཕྱིར་ཏེ། ངེས་གཟུང་ཁྱད་གཞི་དང་ཁྱད་ཆོས་གཉིས་ཀ་ལ་
སྦྱར་ བའི་ ངག་ ཡིན་ པའི་ ཕྱིར། འོན་ ཀྱང་། རིགས་རྒྱན་ གྱི་ ལུགས་ལ། དེ་
གཉིས་འགལ་བར་ ཁས་ བླངས་ དགོས་ཏེ། དེ་ གཉིས་ སོ་ སོའི་ མཚན་ ཉིད་
འཇོག་ཚུལ་ལས་ཤེས་པའི་ཕྱིར་རོ། །
ངེས་གཟུང་དེ་དངོས་སུ་སྦྱར་བ་མེད་ཀྱང་བརྗོད་འདོད་ཀྱི་དབང་ལས་
རྣམ་གཅོད་དེའི་དོན་ཉིད་རྟོགས་པར་འགྱུར་ཏེ། ངག་ཡིན་ན་རང་གི་བརྗོད་
བྱའི་དངོས་འགལ་གཅོད་པའི་འབྲས་བུ་ཅན་ཡིན་པས་ཁྱབ་པའི་ཕྱིར། དཔེར་
- 328 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ན༑ ནག་པ་འཕོང་སྐྱེན་པར་གྲགས་པ་དང་། ཉན་པ་པོས་དེ་ཙམ་ཞིག་ཤེས་
པར་འདོད་ནས་དྲིས་པ་དང་། བརྗོད་པ་པོས་ནག་པ་འཕོང་སྐྱེན་པ་གོ་བར་
བྱེད་འདོད་ནས་ནག་པ་འཕོང་སྐྱེན་ཞེས་བརྗོད་པ་ན། ཚིག་དེ་ལ་བརྟེན་ནས་
མི་ལྡན་རྣམ་བཅད་ཀྱི་དོན་འཕོང་མི་སྐྱེན་པ་རྣམ་པར་བཅད་ནས་ནག་པ་
འཕོང་སྐྱེན་པ་དང་ལྡན་པ་གོ་བར་ནུས་པའི་ཕྱིར་རོ། །སྲིད་སྒྲུབ་ལས་འཕོང་
སྐྱེན་པོ་མེད་པར་གྲགས་པ་དང་། ཉན་པ་པོས་དོན་དེ་ཉིད་ཤེས་པར་འདོད་
ནས་དྲིས་པ་དང་། བརྗོད་པ་པོས་སྲིད་སྒྲུབ་ལས་འཕོང་སྐྱེན་པ་གཞན་མེད་
པར་བརྗོད་འདོད་ནས་སྲིད་སྒྲུབ་འཕོང་སྐྱེན་ཞེས་བརྗོད་པ་ན། ཚིག་དེ་ལ་
བརྟེན་ནས་གཞན་ལྡན་རྣམ་བཅད་ཀྱི་སྒྲའི་འགལ་ཟླ་སྲིད་སྒྲུབ་ལས་འཕོང་
སྐྱེན་པ་གཞན་ཡོད་པ་རྣམ་པར་གཅོད་པའི་དོན་སྲིད་སྒྲུབ་ལས་གཞན་མེད་པ་
གོ་བར་ནུས་པའི་ཕྱིར་རོ།།
གོང་དུ་བཤད་པ་དེ་དག་གིས་སྔར་བཤད་པའི་ཆོས་གསུམ་ཚང་བའི་
སྟོབས་ ཀྱིས། ནག་ པ་ འཕོང་ སྐྱེན་ ཞེས་ དང་། སྲིད་ སྒྲུབ་ འཕོང་ སྐྱེན་ ཞེས་
བརྗོད་པའི་ཚིག་གཉིས་ཀྱིས་རིམ་པ་བཞིན་མི་ལྡན་རྣམ་གཅོད་ཀྱི་ངེས་གཟུང་
གི་དོན་དང་། གཞན་ལྡན་རྣམ་གཅོད་ཀྱི་ངེས་གཟུང་གི་དོན་གཉིས་རྟོགས་
ནུས་པར་བཤད་པ་ཡིན་གྱི། ཚིག་དེ་གཉིས་མི་ལྡན་རྣམ་གཅོད་ཀྱི་སྒྲ་དང་
གཞན་ལྡན་རྣམ་གཅོད་ཀྱི་སྒྲ་ཡིན་པར་མི་འདོད་དེ། ཚིག་དེ་གཉིས་ཀྱིས་ངེས་
གཟུང་ཁྱད་གཞི་དང་ཁྱད་ཆོས་གང་ལའང་མ་སྦྱར་བའི་ཕྱིར་ཏེ། དེ་གཉིས་ལ་
ངེས་གཟུང་གི་ཚིག་མེད་པའི་ཕྱིར་དང་། ཁྱད་གཞི་ཁྱད་ཆོས་སྦྱར་བའི་ཚིག་ལ་
- 329 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ། །
དེ་གཉིས་གང་རུང་གིས་ཁྱབ་པར་ཐལ་བའི་ཕྱིར་རོ།།
དེས་ན་མི་སྲིད་རྣམ་གཅོད་ཡིན་ན་སྲིད་ཅེས་པའི་མཇུག་དེ་མ་ཐག་ཏུ་
ངེས་གཟུང་སྦྱར་བ་དགོས་སོ། །བྱས་པ་སྒྲ་ལ་ཡོད་པ་ཁོ་ན་ཞེས་བརྗོད་པ་ན།
སྒྲ་དེ་ཁྱད་ཆོས་ཡོད་པའི་གཞི་ཡིན་པས་ན་ཁྱད་གཞི་དང་། བྱས་པ་དེ་ཡོད་
ཆོས་ཡིན་པས་ན་ངེས་གཟུང་ཡོད་པ་དང་ལྷན་ཅིག་སྦྱར་བས་མི་ལྡན་རྣམ་
གཅོད་དང་། སྒྲ་མི་རྟག་པ་ཁོ་ན་ཡིན་ཞེས་བརྗོད་པ་ན། སྒྲ་ཁྱད་གཞི་དང་མི་
རྟག་པ་ཁྱད་ཆོས་ཡིན་པས་དེ་ཡང་མི་ལྡན་རྣམ་གཅོད་ཀྱི་སྒྲ་དང་། སྒྲ་ཁོ་ན་མི་
རྟག་པ་ལ་ཡོད་ཅེས་བརྗོད་པ་ན། སྒྲ་ཁྱད་ཆོས་དང་མི་རྟག་ཁྱད་གཞི་ཡིན་
པས༑ དེ་འདྲའི་སྒྲ་དེས་ཁྱད་ཆོས་སྒྲ་དེ་མི་རྟག་པ་ལ་ལྡན་པ་བརྗོད་ཀྱི་མི་རྟག་
པ་ལས་གཞན་ལ་ལྡན་པ་མ་བཅད་པས་མི་ལྡན་རྣམ་གཅོད་ཀྱི་སྒྲ་དང་། སྒྲ་ཁོ་
ན་མི་རྟག་པ་ཡིན་ཞེས་བརྗོད་པ་ན། སྒྲ་ཁྱད་གཞི་དང་མི་རྟག་པ་ཁྱད་ཆོས་
ཡིན་པས། ཁྱད་ཆོས་མི་རྟག་པ་དེ་ཁྱད་གཞི་སྒྲ་ལས་གཞན་ལ་ལྡན་པ་བཅད་
པས་གཞན་ལྡན་རྣམ་གཅོད་ཀྱི་སྒྲ་ཡིན་པའི་ཕྱིར་རོ།། །
ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ཡོད་པ་སོགས་
སྨོས་པ་ལ་མཐའ་དཔྱད་པ།
ཚུལ་གསུམ་སོ་ སོའི་ མཚན་ཉིད་ཀྱི་ཟུར་དུ། ཡོད་པ་དང་། ཉིད་དང་།
ཉིད་ཡོད་པའི་སྔ་ཕྱིར་སྨོས་པ་དང་། མེད་པ་དང་། ཉིད་དང་། ཉིད་མེད་པའི་
-330 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཕྱིས་སྨོས་པ་དང་། ངེས་པ་སྨོས་པའི་དགོས་པ་སོགས་ནི། རང་རེའི་ཡིག་ཆར་
གསལ་བ་ལྟར་ཡིན་ལ། དེ་ལ་ཁོ་ན་རེ། བྱས་པའི་བྱེ་བྲག་སྒྲ་མི་རྟག་པར་
སྒྲུབ་པའི་ཕྱོགས་ཆོས་མ་ཡིན་པར་ཐལ། དེ་སྒྲའི་སྟེང་དུ་འགོད་ཚུལ་དང་
མཐུན་པར་ཡོད་པ་ཉིད་མ་ཡིན་པའི་ཕྱིར་ཏེ། དེ་འགོད་ཚུལ་དང་མཐུན་པར་
སྒྲ་མཐའ་དག་གི་སྟེང་དུ་མེད་པའི་ཕྱིར། མ་ཁྱབ་ན། ཉིད་ཡོད་པའི་སྔར་མ་
སྨོས་པར་ཕྱིས་སྨོས་པ་ནི། མཚན་མོ་ལོ་མ་འཁུམས་ནས་ཉལ་བ་དེ། ལྗོན་
ཤིང་མཐའ་དག་གི་སྟེང་དུ་འགོད་ཚུལ་དང་མཐུན་པར་མེད་པས། དེ་དེ་སྒྲུབ་
ཀྱི་ཕྱོགས་ཆོས་ཡིན་པ་བཅད་པའི་ཆེད་མ་ཡིན་པར་ཐལ་ལོ། །འདོད་ན། རང་
རེའི་ཡིག་ཆར་དང་འགལ་ཞིང་། རིགས་ཐིགས་དར་ཊཱིཀ་ལས། གཉིས་པས་
ལྗོན་ཤིང་ཆོས་ཅན། སྲོག་ལྡན་ཡིན་ཏེ། མཚན་མོ་ལོ་མ་འཁུམས་ནས་ཉལ་
བའི་ཕྱིར། ཞེས་པ་ལྟ་བུ་རྩོད་གཞི་ལ་ཁྱབ་བྱེད་དུ་མེད་པ་སེལ་བ་ལ། ཞེས་
དང་༑ རྣམ་ངེས་ཊིཀ་ཆེན་ལས། ཕྱོགས་ཆོས་ཀྱི་མཚན་ཉིད་སྟོན་པ་ན། རྗེས་
སུ་དཔག་བྱ་ལ་ཡོད་པ་ཁོ་ནར་ངེས་པ་ཞེས་པའི་ཚིག་གི་ནུས་པ་ལས། རྗེས་
སུ་དཔག་བྱ་ལ་ཡོད་པ་དང་། དེ་ལ་ཡོད་པ་ཁོ་ན་དང་། དེ་ལ་ཡོད་པར་ངེས་པ་
དང་༑ དེ་ལ་ཡོད་པ་ཁོ་ན་ངེས་པ་བཞིས། རིམ་པ་བཞིན་དུ། རྗེས་སུ་དཔག་
བྱ་ལ་གཏན་མེད་པ་དང་། དེ་ལ་ཡོད་ཀྱང་ཁྱབ་བྱེད་དུ་མེད་པའི་དོན་སྐྱོན་
ཞུགས་པ་དང༌། དེ་ལྟར་དོགས་པའི་བློ་སྐྱོན་ཞུགས་པ་རྣམས་སེལ་ལ། ཞེས་
གསུངས་པ་དང་འགལ་ལོ།།
སྐྱོན་གཞན་ཡང་། རྗེས་ཁྱབ་ཀྱི་མཚན་ཉིད་ཀྱི་ཟུར་དུ་ཡོད་པ་ཉིད་ཅེས་
- 331-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ངེས་བཟུང་མི་ལྡན་རྣམ་བཅད་ཀྱི་ཚུལ་དུ་སྦྱར་ན། རྩོལ་བྱུང་དུང་སྒྲ་མི་རྟག་
པར་སྒྲུབ་པའི་རྗེས་ཁྱབ་མ་ཡིན་པར་ཐལ་བའི་སྐྱོན་མེད་པར་ཐལ། སྔར་གྱི་
ཁས་ལེན་དེ་འཐད་པའི་ཕྱིར། འདོད་ན། མདོ་རང་འགྲེལ་ལས། མཐུན་པ་ལ་
ཡང་སྤྱི་ཚུལ་གྱིས་ཕྱོགས་ཐམས་ཅད་དམ་ཕྱོགས་གཅིག་ལ་ཡོད་པར་གྲུབ་
པའོ༑ ༑ཅིའི་ཕྱིར་ཞེ་ན། དེ་དང་མཐུན་པ་ཁོ་ན་ལ་ཡོད་ཅེས་ངེས་པར་བཟུང་
བའི་ཕྱིར་རོ། །དེ་དང་མཐུན་པ་ལ་ཡོད་པ་ཁོ་ནའོ་ཞེས་ནི་བརྗོད་པར་མི་བྱ་
བའི་ ཕྱིར་ རོ། །ཞེས་ དང་། རིགས་ ཐིགས་ དར་ ཊིཀ་ ལས། རྟགས་ མཐུན་
ཕྱོགས་ལ་ཡོད་པ་ཁོ་ན་ཞེས་མི་བྱ་སྟེ། ཉེས་པ་དེ་ཉིད་འགྱུར་བས་གཞན་ལྡན་
རྣམ་གཅོད་ཀྱི་ཚུལ་དུ་སྦྱར་བར་བྱའོ། །ཞེས་གསུངས་པ་དང་འགལ་ལོ་ཞེ་ན།།
རང་ལུགས་ཀྱི་ལན་ནི་སྔར་གྱི་སྐྱོན་དེ་དག་མེད་དེ། རྩོད་གཞི་དེའི་སྟེང་
དུ་འགོད་ཚུལ་དང་མཐུན་པར་ཡོད་པ་ཉིད་ཅེས་པས། གཞི་དེ་རྟགས་དེ་ཡིན་
པར་བརྗོད་པས། ལྗོན་ཤིང་དེ་མཚན་མོ་ལོ་མ་འཁུམས་ནས་ཉལ་བ་ཡིན་ན།
ལྗོན་ཤིང་མཐའ་དག་མཚན་མོ་ལོ་མ་འཁུམས་ནས་ཉལ་བ་ཡིན་དགོས་ཤིང་།
མཚན་མོ་ལོ་མ་འཁུམས་ནས་ཉལ་བ་དེ་ལྗོན་ཤིང་གི་སྟེང་དུ་འགོད་ཚུལ་དང་
མཐུན་ པར་ ཡོད་ ཀྱང་། དེ་ ལྟར་ ཡོད་ པ་ ཉིད་ མ་ ཡིན་ པས། དེ་དེ་ སྒྲུབ་ ཀྱི་
ཕྱོགས་ཆོས་ཡིན་པ་སེལ་བའི་དོན་ཡིན་ལ། སྒྲ་བྱས་པའི་བྱེ་བྲག་ཡིན་ན་སྒྲ་
མཐའ་དག་བྱས་པའི་བྱེ་བྲག་ཡིན་མི་དགོས་པའི་ཕྱིར་ན། སྔར་གྱི་ལུང་རིགས་
དེ་དག་དང་འགལ་བའི་སྐྱོན་མེད་དོ།།
གཞན་ཡང་། རྩོལ་བྱུང་དེ་དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་
- 332 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ལ་ཡོད་པ་ཉིད་ཡིན་ན། མཐུན་ཕྱོགས་གང་སོང་བ་དེ་རྟགས་དེ་ཡིན་དགོས་
པས༑ མཐུན་ཕྱོགས་ལ་ཆ་གཉིས་སུ་འཇུག་པའི་རྗེས་ཁྱབ་མེད་པར་འགྱུར་བ་
གོང་གི་ལུང་དེ་གཉིས་ཀྱི་དོན་ཡིན་པས། སྐྱོན་གཉིས་པ་ཡང་མེད་དོ།། །།
དེས་ན་དེ་གཉིས་སོ་སོའི་ཡིན་པ་ཡོད་ན། གཞི་དེ་དང་རྟགས་དེ་གཉིས་
ཀྱི་གཞི་མཐུན་ཡོད་པའམ། གཞི་དེ་རྟགས་དེ་ཡིན་པ་གང་རུང་དུ་དམིགས་པ།
རྟགས་དེ་གཞི་དེའི་སྟེང་དུ་འགོད་ཚུལ་དང་མཐུན་པར་ཡོད་པའི་དོན་དང་།
གཞི་དེ་རྟགས་དེ་ཡིན་པ་ནི། རྟགས་དེ་གཞི་དེའི་སྟེང་དུ་འགོད་ཚུལ་དང་
མཐུན་པར་ཡོད་པ་ཉིད་ཡིན་པའི་དོན་ནོ། །དེ་བཞིན་དུ་རྟགས་དེ་མཐུན་
ཕྱོགས་ལ་ཡོད་མེད་ནི། རྟགས་དེ་དང་མཐུན་ཕྱོགས་ སུ་གང་བཟུང་བ་ དེ་
གཉིས་ཀྱི་གཞི་མཐུན་ཡོད་མེད་ལ་འཇོག་དགོས་སོ།། །།
འོ་ན། གཞི་དེ་རྟགས་དེ་ཡིན་པ་དེ་ཉིད། རྟགས་དེ་གཞི་དེ་ལ་ཡོད་པ་
ཉིད་ཀྱི་དོན་དུ་འཇོག་ན། རྗེས་ཁྱབ་ཀྱི་མཚན་ཉིད་ཀྱི་ཟུར་དུ་ཡོད་པ་ཉིད་
ཅེས་ངེས་བཟུང་མི་ལྡན་རྣམ་བཅད་ཀྱི་ཚུལ་དུ་སྦྱར་ན། དུང་སྒྲ་མི་རྟག་པར་
སྒྲུབ་པ་ལ་རྩོལ་བྱུང་ལྟ་བུ་མཐུན་ཕྱོགས་ལ་ཆ་གཉིས་སུ་འཇུག་པའི་རྟགས་
རྣམས༑ དེ་སྒྲུབ་ཀྱི་རྗེས་ཁྱབ་མ་ཡིན་པར་འགྱུར་བའི་དོན་སྐྱོན་འཇུག་པས།
རང་རེའི་ཡིག་ཆར། བློ་སྐྱོན་སེལ་བ་ལ་སྦྱར་བ་མི་འཐད་དོ་ཞེ་ན། ཚད་མ་
མདོར་༑ མཚན་མོ་ལོ་མ་འཁུམས་ནས་ཉལ་བ་དེ། ལྗོན་ཤིང་སེམས་ལྡན་དུ་
སྒྲུབ་པའི་ཕྱོགས་ཆོས་ཡིན་པ་སེལ་བའི་ཆེད་དུ། ཕྱོགས་ཆོས་ཀྱི་མཚན་ཉིད་
ཀྱི་ཟུར་དུ་ཡོད་པ་ཉིད་ཅེས་མི་ལྡན་རྣམ་བཅད་ཀྱི་ཚུལ་དུ་སྦྱར་བས། དེ་ལ་
-333 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཁྲུལ་གཞི་བྱས་ནས། རྗེས་ཁྱབ་ཀྱི་མཚན་ཉིད་ཀྱི་ཟུར་དུ་མི་ལྡན་རྣམ་བཅད་
སྨྲས་ན། དེ་སྒྲུབ་ ཀྱི་ རྗེས་ ཁྱབ་ ཡིན་ན་མཐུན་ཕྱོགས་མཐའ་དག་ ལ་ཡོད་
དགོས་སམ་སྙམ་པའི་དོགས་པ་སྐྱེ་བར་འགྱུར་བས། རྗེས་ཁྱབ་ཀྱི་མཚན་ཉིད་
ཀྱི་ཟུར་དུ་ངེས་བཟུང་མི་ལྡན་རྣམ་བཅད་ཀྱི་ཚུལ་དུ་མ་སྦྱར་བའི་ཕྱིར་སྔར་གྱི་
སྐྱོན་དེ་དག་ལས་གྲོལ་བ་ཡིན་ནོ།། དེ་
ངེས་བརྗོད་མཛད་པའི་གཞུང་ངོས་འཛིན་པ། །
ངེས་བརྗོད་མཛད་ པའི་ གཞུང་ ངོས་ འཛིན་ པའི་ སྐབས་སུ། པཎ་ཆེན་
ཡིག་ཆར། མདོ་རང་འགྲེལ་ལས། དེ་ལ་མངོན་སུམ་མམ་རྗེས་སུ་དཔག་པས་
མཐོང་གི །རྗེས་ལ་དེའི་རིགས་དང་མཐུན་པ་ལ་ཡང་སྤྱིའི་ཚུལ་གྱིས་ཕྱོགས་
ཐམས་ཅད་དམ་ཕྱོགས་གཅིག་ལ་ཡོད་པར་གྲུབ་བོ། །ཞེས་སོགས་ཀྱི་ལུང་དེ་
སློབ་དཔོན་ཕྱོགས་གླང་གིས་ ཚུལ་གསུམ་པོའི་མཚན་ཉིད་ཀྱི་ཟུར་དུ་ངེས་
བརྗོད་དངོས་སུ་མཛད་པའི་གཞུང་ཡིན་ལ། གང་ཞིག་གཉིས་ཀ་ལ་རབ་ཏུ་
གྲུབ་པ་ནི་སྒྲུབ་པ་ཡིན་ནོ། །ཞེས་པའི་ལུང་དེ་གཞན་དོན་སྐབས་ཀྱི་རྟགས་
ཡང་དག་ཡིན་ན་ཚུལ་གསུམ་རྒོལ་ཕྱི་རྒོལ་གཉིས་ཀའི་ཚད་མས་གྲུབ་དགོས་
པར་སྟོན་པའི་ངེས་བརྗོད་ཀྱི་གཞུང་ཡིན་གྱི། ཚུལ་གསུམ་སོ་སོའི་མཚན་ཉིད་
ཀྱི་ཟུར་དུ་ ངེས་བརྗོད་མཛད་ པའི་ གཞུང་ མ་ ཡིན་ པར་ གསུངས། དེའི་རྒྱུ་
མཚན་ནི། ཤཱཀྱས། གང་ཕྱིར། ཞེས་སོགས་ཀྱི་ལུང་དྲངས་ནས་སྒྲུབ། དེས་ན་
- 334 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེའི་ལུགས་ལ། ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་བརྗོད་མཛད་
པའི་གཞུང་ཡིན་ན། ཚུལ་གསུམ་སོ་སོའི་མཚན་ཉིད་སྟོན་པའི་གཞུང་ཡིན་
དགོས་སམ་སྙམ་མོ།།
རང་ལུགས་ནི། རྗེས་དཔག་བྱ་དང་དེ་མཚུངས་ལ། །ཞེས་སོགས་ཀྱི་ཤོ་
ལོ་ཀ་གཅིག་དང་། ཚད་མ་ཀུན་བཏུས་སུ། གང་ཞིག་གཉིས་ཀ་ལ་རབ་ཏུ་
གྲུབ་པ་ནི་སྒྲུབ་པའོ། །ཞེས་པའི་གཞུང་གཉིས་ཚུལ་གསུམ་སོ་སོའི་མཚན་
ཉིད་ཀྱི་ཟུར་དུ་ངེས་བརྗོད་དངོས་སུ་མཛད་པའི་གཞུང་ཡིན་ཏེ། གཞུང་སྔ་
མའི་རྐང་པ་དང་པོ་གཉིས་ཀྱིས། ཚུལ་གསུམ་སོ་སོའི་མཚན་ཉིད་འཆད་པའི་
སྐབས་སུ་ངེས་པ་ཞེས་པའི་ཚིག་དངོས་སུ་མ་སྨོས་ཀྱང་། འདི་རྒྱུ་ཤེས་པའང་
ཐོབ་པ་ཉིད། ཅེས་པས། ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ཚད་མས་
ངེས་པ་ཞེས་པའི་ཚིག་སྦྱར་དགོས་པར་དངོས་སུ་བསྟན་པའི་ཕྱིར་ཏེ། ཤེས་པ་
ཞེས་པ། ཚུལ་གསུམ་ཚད་མས་ངེས་པ་ལ་བྱེད་རིགས་པའི་ཕྱིར་རོ། །གང་
ཞིག་གཉིས་ཀ་ལ། ཞེས་སོགས་ཀྱི་གཞུང་ཚུལ་གསུམ་སོ་སོའི་མཚན་ཉིད་གྱི་
ཟུར་དུ་ངེས་བརྗོད་མཛད་ པའི་ གཞུང་ ཡིན་ཏེ། རྗེས་དཔག་ བྱ་དང་། ཞེས་
སོགས་ཤོ་ལོ་ཀ་གཅིག་གིས་རྗེས་སུ་དཔག་བྱ་དང་། དེ་དང་མཐུན་པ་ལ་ཡོད་
པ་དང༌། མི་མཐུན་ཕྱོགས་ལ་མེད་པ་ཁོ་ནར་ཚད་མས་ངེས་པ་གཅིག་དགོས་
སོ་ཞེས་བསྟན་ནས། རྒོལ་བ་གང་གིས་ངེས་པ་གཅིག་དགོས་ཤེ་ན། རྒོལ་ཕྱི་
རྒོལ་གཉིས་ཀས་ངེས་པ་གཅིག་དགོས་སོ་ཞེས་དངོས་སུ་བསྟན་པའི་ཕྱིར་རོ།།
དེ་ཡང་ཡིན་ཏེ། རྣམ་ངེས་ཊིཀ་ཆེན་ལས། སློབ་དཔོན་ཕྱོགས་ཀྱི་གླང་པོས་
- 335 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཁྱབ་པ་ངེས་པ་འབྲེལ་བ་ངེས་པ་ལ་བལྟོས་པར་བཞེད་པ་ཡིན་ཏེ། དོན་དེ་
ཉིད་སྟོན་པར་མཛད་པ་ན། ཚད་མ་ཀུན་ལས་བཏུས་སུ། གཉིས་ཀ་ལ་རབ་ཏུ་
གྲུབ་པ་ནི་སྒྲུབ་པ་ཡིན་ནོ། །ཞེས་ཚུལ་གསུམ་གྱི་མཚན་ཉིད་ཀྱི་ཟུར་དུ་ངེས་པ་
དགོས་པར་བཤད་པ་ཡིན་པའི་ཕྱིར། ཞེས་གསུངས་པའི་ཕྱིར་རོ། །མདོ་རང་
འགྲེལ་ལས། དེ་ ལ་ མངོན་ སུམ་ མམ་ རྗེས་ སུ་དཔག་པས་ མཐོང་གི །ཞེས་
སོགས་ཀྱི་གཞུང་ཡང་ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་བརྗོད་
མཛད་པའི་གཞུང་ཡིན་ནོ།། །
འོན་ཀྱང་ཡིག་ཆར་དངོས་སུ་མ་སྨོས་པ་ནི། གོང་གི་ཕྱོགས་སྔ་མས།
རང་འགྲེལ་གྱི་གཞུང་འདི་ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་
བརྗོད་མཛད་པའི་ གཞུང་ ཡིན་གྱི། རྩ་བའི་ གཞུང་གཉིས་དེ་མ་ ཡིན་པར་
འདོད་པས་དེ་བཀག་པའི་དབང་དུ་བྱས་པའི་ཕྱིར་རོ། །དབང་ཕྱུག་སྡེ། འདི་
རྒྱུ་ཤེས་པའང་ཐོབ་པ་ཉིད། །ཅེས་པའི་གཞུང་གི་ཕྱོགས་སྔར་འོང་དོན་མེད་
ཀྱང་༑ མདོའི་དར་ཊཱིཀ་ལས། འདི་ནི་དབང་ཕྱུག་སྡེས་ཤེས་པ་ཉིད་ཅེས་པ་
རྟགས་ཀྱི་ཚུལ་གཞན་དུ་འདོད་པ་དགག་པ་དང་། ཞེས་གསུངས་པ་ནི་རྩ་བའི་
ཚིག་རྐང་དེས། ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ཚད་མས་ངེས་པ་
སྦྱར་དགོས་པ་བསྟན་པས། དབང་ཕྱུག་སྡེས་ཚུལ་ གསུམ་ ལས་ ལོགས་སུ་
ཤེས་པ་ཉིད་ཀྱི་ཚུལ་འདོད་པ་དོན་གྱིས་དགག་པར་སོང་ཞེས་པའི་དོན་ཡིན་
པའི་ཕྱིར་རོ།།
རྩ་བའི་ཚིག་རྐང་གསུམ་པ་འདི་ལ། འདི་ཅི་ཞེས་དང༌། འདི་རུ་ཞེས་
- 336 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
དང་༑ འདི་རྒྱུ་ཞེས་དཔེ་འདྲ་མིན་འདུག་པ། མདོ་རང་འགྲེལ་ལས། གཏན་
ཚིགས་ནི་ཤེས་པར་བྱེད་པའི་དབང་དུ་བྱས་པའི་ཕྱིར། དེ་ཡང་རྟོགས་པ་པོ་
རང་གི་བདག་ཉིད་ལ་བལྟོས་ནས་རྟོགས་པར་བྱེད་པའི་རྒྱུ་ཡིན་གྱི། བྱེད་པ་
པོ་བཞིན་དུ་བལྟོས་པ་མ་ཡིན་པའི་ཕྱིར། ཞེས་པ་ལ་དཔག་ན། འདི་རྒྱུ་ཞེས་
པ༑ ཚུལ་གསུམ་པོ་དེ་བསྒྲུབ་བྱ་རྟོགས་པར་བྱེད་པའི་རྒྱུ་མཚན་ཡིན་གྱི། བྱེད་
པ་པོ་བཞིན་དུ་བལྟོས་པའི་རྒྱུ་མ་ཡིན་ཞེས་འཆད་དགོས་པ་འདྲ་བ་ཞིག་
འདུག་པས། རང་རེའི་ཡིག་ཆར་དྲངས་པ་ལྟར་ཡིན་ནམ་སྙམ་སྟེ་དཔྱད་པར་
བྱའོ།།
འགྲེལ་བཤད་གཉིས་ཀྱིས་གཞི་སྤོང་བའི་
མ་ལུང་དང་སྦྱར་ཚུལ།
དེ་
དེ་ཕྱིར་ཆོས་མི་མཐུན་དཔེ་ལ་ཞེས་སོགས་ཀྱི་སྐབས་སུ། འགྲེལ་བཤད་
གཉིས་ཀྱིས་གཞི་སྤོང་བའི་ལུང་དང་སྦྱར་ཚུལ་ཇི་ལྟར་ཡིན་ཞེ་ན། དེ་གཉིས་
ཀྱི་ལུགས་ལ་གཞི་སྤོང་བའི་ལུང་ནི། ཀུན་བཏུས་ལས། ཕྱོགས་ཀྱི་ཆོས་ནི་
རྒོལ་བ་དང་ཕྱིར་རྒོལ་བ་གཉིས་ཀ་ལ་ངེས་པར་བཟུང་ངོ༌། །དེ་བཞིན་དུ་
མཐུན་པའི་ཕྱོགས་ལ་ཡོད་པ་དང་མེད་པ་ལ་སོགས་པ་དག་ལ་ཡང་ཅི་རིགས་
པར་བརྗོད་པར་བྱའོ། །ཞེས་དང་། རིགས་ སྒོ་ལས། དེའི་ཐེ་ཚོམ་ཉིད་ཀྱང་
མེད་དེ། དེ་མེད་པས་དེ་ལ་མི་འཇུག་པའི་ཕྱིར། ཞེས་པའི་ལུང་གཉིས་ཡིན་
ལ༑ དེ་གཉིས་གཞི་སྤོང་བའི་ལུང་དུ་འགྱུར་ཚུལ་ནི། ཕྱོགས་ཀྱི་ཆོས་ནི་ཞེས་
- 337 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སོགས་ཀྱི་གཞུང་འདིས། ཅི་རིགས་པར་དང་པོ་གསུམ་དཔེ་དོན་དུ་སྦྱར་ཞིང་།
ཕྱི་མ་གཉིས་དཔེ་དོན་དུ་མི་སྦྱོར་བར་གསུངས་པས། སྒྲུབ་རྟགས་གཉིས་ཀྱི་
ལྡོག་ཁྱབ་གྲུབ་པ་ལ་མི་མཐུན་དཔེ་གཞི་གྲུབ་པ་ངེས་པར་འགོད་མི་དགོས་
པར་བསྟན་པའི་ཕྱིར་རོ།། །
རིགས་ སྒོའི་ ལུང་ དེས། རྟག་ན་ མ་ བྱས་ པས་ ཁྱབ། དཔེར་ན། དངོས་
གྱུར་ གྱི་ནམ་མཁའ་བཞིན། སྒྲ་ནི་བྱས་སོ། །ཞེས་པའི་སྒྲུབ་ངག་ལ་བརྟེན་
ནས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་རྟོགས་ནུས་པར་
བསྟན་པའི་ཕྱིར་ཏེ། དེ་འདྲའི་སྒྲུབ་ངག་བཀོད་པའི་ཚེ། དངོས་གྱུར་གྱི་ནམ་
མཁའ་ བྱས་ པ་ལ་འཇུག་གམ་སྙམ་པའི་ཐེ་ཚོམ་སྐྱེ་བ་མེད་ པའི་ ཕྱིར་ཏེ།
དངོས་གྲུབ་ གྱི་ནམ་མཁའ་མེད་ པའི་ ཕྱིར། ཞེས་བསྟན་ པས། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ངེས་པ་ལ་མི་མཐུན་དཔེ་གཞི་གྲུབ་པ་
ངེས་པར་འགོད་མི་དགོས་པར་བསྟན་པའི་ཕྱིར་རོ། །དེ་གཉིས་ཀྱིས། མ་གྲུབ་
སྦྱར་བ་བརྗོད་བྱ་མིན། །ཞེས་བྱ་བ་ལས་འཕྲོས་ནས་དོགས་པ་གཅོད་ཅིང་།
གཞི་མ་གྲུབ་མི་མཐུན་དཔེར་བཟུང་བ་དང་། མི་མཐུན་དཔེ་མ་བཀོད་པར་
ཡང་ལྡོག་ཁྱབ་རྟོགས་པ་ཡོད་པ་གཞི་སྤོང་བའི་དོན་དུ་བཞེད་དོ།། ལོ་
-338 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
མ་གྲུབ་སྦྱར་བ་བརྗོད་བྱ་མིན་ཞེས་པར་འཕྲོས་ཚུལ་ལ་དཔྱད་པ།
མ་གྲུབ་སྦྱར་བ་བརྗོད་བྱ་མིན་ཞེས་པ་ལས་འཕྲོས་ཚུལ་ནི། མ་གྲུབ་སྦྱར་
བ་བརྗོད་བྱ་མིན། །ཞེས་པའི་གཞུང་འདིས་ལྡོག་ཁྱབ་ངེས་པ་འབྲེལ་བ་ངེས་
པ་ལ་བལྟོས་ཤིང་། འབྲེལ་བ་ངེས་པའི་ཡན་ལག་ཏུ་དཔེ་བཀོད་པ་དོན་ཡོད་
པ་སློབ་དཔོན་གྱིས་དགོངས་ནས། སྒྲུབ་ངག་གི་ཡན་ལག་ཏུ་མི་མཐུན་དཔེ་
གཞི་གྲུབ་པ་ངེས་པར་འགོད་མི་དགོས་པ་སློབ་དཔོན་གྱི་དགོངས་པར་འཆད་
པ་ལ། སློབ་དཔོན་དབང་ཕྱུག་སྡེ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་སྒྲུབ་ངག་ཡང་དག་གི་ཡན་ལག་ཏུ་དཔེ་བཀོད་པ་དོན་མེད་པར་ཐལ༑
བྱས་མི་རྟག་གི་འབྲེལ་བ་རྟོགས་པ་ལ་བརྟེན་ནས་བྱས་རྟགས་ཀྱིས་སྒྲ་མི་རྟག་
པར་རྟོགས་དགོས་པའི་ཕྱིར་ཞེ་ན། དེའི་ལན་དུ། དེ་ཕྱིར་ཆོས་མི་མཐུན་དཔེ་
ལ༑ ༑ཞེས་པའི་གཞུང་འདིས། འབྲས་རང་གཉིས་པོ་འདི་ལ་ལྡོག་ཁྱབ་གྲུབ་
པ་ལ་སྒྲུབ་ངག་གི་ཡན་ལག་ཏུ་མི་མཐུན་དཔེ་མེད་པ་དང་། མི་མཐུན་དཔེ་
བཀོད་ནའང་མི་མཐུན་དཔེ་གཞི་གྲུབ་པ་ངེས་པར་འགོད་མི་དགོས་ཀྱང་།
བསྒྲུབ་བྱའི་ཆོས་དེ་དག་མེད་ནའང་རྟགས་དེ་མེད་ཅེས་པའི་འབྲེལ་བ་གཞི་མ་
གྲུབ་མི་མཐུན་དཔེར་བཟུང་བའི་སྟེང་དུ་བསྟན་ཅིང་། སྒྲུབ་ངག་གིས་བརྗོད་
པ་ལས་ཀྱང་། རྟགས་ཆོས་ཀྱི་འབྲེལ་བ་དེ་ངེས་པའི་སྟོབས་ཀྱིས་རྟགས་མི་
མཐུན་ཕྱོགས་མཐའ་དག་ལ་མེད་ངེས་ཀྱི་ལྡོག་ཁྱབ་དེ་རྟོགས་པའི་ཕྱིར། ཞེས་
- 339 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ལན་མཛད་པར་བཞེད། དེ་ལྟར་ཡང་ཐར་ལམ་གསལ་བྱེད་ལས། མ་གྲུབ་
སྦྱར་ བའི་ འཕྲོས་ རྐྱང་ པར་ སྦྱར་ ན་ཅུང་ ཟད་ བཤད་ དུ་ ཡོད་ ཀྱང་། ཞེས་
གསུངས་པའི་ཕྱིར་རོ།།
དྲན་པ་སྐྱེ་བའི་ལུང་དང་སྦྱར་བ། །
དྲན་པ་སྐྱེ་བའི་ལུང་དང་སྦྱར་བ་ནི། བྱས་རྟགས་ཀྱིས་སྒྲམི་རྟག་པར་
སྒྲུབ་པའི་ལྡོག་ཁྱབ་ངེས་པ། དེ་སྒྲུབ་ཀྱི་འབྲེལ་བ་ངེས་པ་ལ་བལྟོས་པ་ཡིན་
ཏེ༑ དེ་སྒྲུབ་ཀྱི་ཆོས་མཐུན་སྦྱོར་གྱི་སྒྲུབ་ངག་དང་། ཆོས་མི་མཐུན་སྦྱོར་གྱི་
སྒྲུབ་ངག་གང་རུང་གཅིག་དངོས་སུ་སྨོས་པས། དེ་སྒྲུབ་ཀྱི་རྗེས་སུ་འགྲོ་ལྡོག་
གི་ཁྱབ་པ་གཉིས་ཀ་ལ་དྲན་པ་སྐྱེ་ནུས་པའི་ཕྱིར། ཞེས་འཆད་པ་ལ། ཀུན་
བཏུས་ལས། ལྷན་ཅིག་ རྒྱུ་ བས་ བསྒྲུབ་བྱ་ ལ། །དེ་ མིན་ དཔེ་ གཉིས་ ལས་
འགྱུར་བས། །ཞེས་ དང༌། དེའི་ རང་ འགྲེལ་ ལས། ཅི་ སྟེ་ འདི་ ལྟར་ དེ་ དང་
མཐུན་པ་མེད་ན་མི་འབྱུང་བ་ཉིད་ཀྱི་སྒོ་ནས་བསྒྲུབ་པར་བྱ་བ་ལ་གང་མ་
བསྟན་པ་དེའི་ཞེས་བརྗོད་དོ་ཞེ་ན། དེ་མིན་དཔེ་གཉིས་ལས་འགྱུར་བས། །དེ་
དང་མཐུན་པ་དང་ལྷན་ཅིག་ཏུ་རྒྱུ་བ་ཉིད་དང་། ཆོས་མཐུན་པའམ་ཆོས་མི་
མཐུན་པ་ཉིད་ཅན་གྱིས་ཕྱི་རོལ་གྱི་དོན་ཉེ་བར་བསྡུས་ནས་དཔེ་གཉིས་ཀྱིས་
གོ་བར་བྱེད་དོ། །ཞེས་དང་། རིགས་སྒོ་ལས། ཡང་ན་དོན་གྱིས་གོ་བས་གང་
ཡང་ རུང་ བས་ གཉིས་ ཀ་ རབ་ཏུ་བསྟན་ པའི་ ཕྱིར་ རོ། །ཞེས་ གསུངས། དེ་
- 340 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།།
རྣམས་ཀྱི་དོན་འཆད་པ་ལ། དེ་ཉིད་ཀྱི་ཕྱིར་འབྲེལ་ཤེས་ན། །གཉིས་ལས་
གང་ཡང་རུང་སྨྲས་པས། །དོན་གྱི་གོ་བས་ཅིག་ཤོས་ལ། །དྲན་པ་ཡང་དག་སྐྱེ་
བར་འགྱུར། །ཞེས་པའི་གཞུང་འདི་བྱུང་། གཞུང་འདི་གང་ལས་འཕྲོས་ན། དེ་
དག་མེད་ན་དེ་མེད་ཅེས། །ཞེས་པའི་གཞུང་འདིས། བྱས་མི་རྟག་གི་འབྲེལ་
བ་དཔེའི་སྟེང་དུ་བསྟན་པས། དེ་སྒྲུབ་ཀྱི་ལྡོག་ཁྱབ་རྟོགས་ནུས་པ་དང་། མེ་
དུའི་འབྲེལ་བ་དཔེའི་སྟེང་དུ་བསྟན་པས། དེ་སྒྲུབ་ཀྱི་ལྡོག་ཁྱབ་རྟོགས་ནུས་
པར་བསྟན་པ་ལ།
ཁོ་ན་རེ། དེ་ལྟར་ནུས་ན་གང་ཟག་གང་ལ། དཔེ་གང་གི་སྟེང་དུ། དགོས་
པ་ཅིའི་ཕྱིར་སྟོན་ཟེར་ན། འབྲེལ་བ་དེ་གཉིས་སྔར་མ་ཤེས་པའི་གང་ཟག་
དེས་དེ་གཉིས་ཤེས་པའི་ཕྱིར་དུ་དེ་གཉིས་སོ་སོར་བུམ་པའི་སྟེང་དང་། ཚང་
མང་གི་སྟེང་དུ་བསྟན་དགོས་སོ། །ཞེས་སྟོན་པ་ལ། དཔེ་ལ་དེ་ཡི་ངོ་བོ་དང་།།
རྒྱུ་དངོས་དེ་དག་མི་ཤེས་ལ། །སྟོན་ཏེ། ཞེས་གསུངས། དེ་ལྟར་བརྗོད་དགོས་
མོད་༣ དེ་སྒྲུབ་ཀྱི་ཕྱོགས་ཆོས་མི་ཤེས་འབྲེལ་བ་ཤེས་ཟིན་མ་བརྗེད་པའི་གང་
ཟག་དེའི་ ངོར། འབྲེལ་བ་མ་ཤེས་ པ་ ཤེས་ པའི་ ཕྱིར་དུ་འབྲེལ་བ་བརྗོད་
དགོས་སམ་ཞེ་ན། མི་དགོས་ཞེས་སྟོན་པ་ལ། མཁས་པ་རྣམས་ལ་ནི། ། །
གཏན་ཚིགས་ འབའ་ཞིགབརྗོད་ པར་ ཟད། །ཅེས་ གསུངས། དེ་འདྲའི་ གང་
ཟག་དེས་འབྲེལ་བ་ཤེས་ཟིན་མ་བརྗེད་ན། དེ་སྒྲུབ་ཀྱི་ཁྱབ་པ་གཉིས་དྲན་
པའི་དྲན་ཤེས་སྐྱེ་བའི་ཕྱིར་དུ་འབྲེལ་བ་བརྗོད་དགོས་ཤིང་། དེ་ཡང་ཁྱབ་པ་
གཉིས་གང་རུང་གཅིག་དངོས་སུ་སྨྲས་པས། ཅིག་ཤོས་མ་སྨོས་ཀྱང་ཁྱབ་པ་
- 341-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཉིས་ཀ་དྲན་པའི་དྲན་ཤེས་ཡང་དག་སྐྱེ་བར་འགྱུར་བའི་ཕྱིར། ཞེས་སྟོན་པ་
ལ༑ དེ་ཉིད་ཀྱི་ཕྱིར་འབྲེལ་ཤེས་ན། །གཉིས་ལས་གང་ཡང་རུང་སྨྲས་པས། །
དོན་ གྱི་ གོ་ བས་ ཅིག་ཤོས་ལ། །དྲན་ པ་ ཡང་ དག་ སྐྱེ་ བར་ འགྱུར། །ཞེས་
གསུངས་པའི་ཕྱིར་རོ།།
ཐར་ལམ་གསལ་བྱེད་ལས། འདི་ནི་གཏན་ཚིགས་སྤྱིའི་དབང་དུ་བྱས་
པར་གསལ་གྱི། དེ་གཅིག་པུ་བཤད་པས་ནི་མངོན་པར་འདོད་པའི་དོན་ཅུང་
ཟད་ཀྱང་རྒྱས་པར་མི་བྱེད་དེ། དེ་མ་ཐག་པའི་གཞུང་གོང་འོག་གི་འབྲེལ་
ལས་གསལ་བར་རྟོགས་པར་འགྱུར་རོ། །མ་གྲུབ་སྦྱར་བའི་འཕྲོས་རྐྱང་པར་
སྦྱར་ན་ཅུང་ཟད་བཤད་དུ་ཡོད་ཀྱང་སྐབས་དོན་བོར་བར་འགྱུར་བས་སྔར་
ལྟར་བཤད་དོ། །ཞེས་གསུངས་པའི་དོན་ནི། སྐབས་འདིར་ལྡོག་ཁྱབ་གྲུབ་པ་
རྟགས་མི་མཐུན་ཕྱོགས་མཐའ་དག་ལ་མེད་པར་ངེས་དགོས་ན། ལྡོག་གཞི་མི་
མཐུན་ཕྱོགས་མཐའ་དག་ངེས་དགོས་པས། རྟགས་མི་མཐུན་ཕྱོགས་ལ་མ་
མཐོང་བ་ཙམ་གྱིས་ལྡོག་ཁྱབ་གྲུབ་པར་འདོད་པའི་ལུགས་འགོག་པ་སྐབས་
སུ་བབས་པ་ཡིན་པས། སྔར་ལྟར་ན་མ་གྲུབ་སྦྱར་བའི་འཕྲོས་རྐྱང་པ་ལ་སྦྱར་
ནས་མི་མཐུན་དཔེ་དཔེར་བཀོད་པ་ཁོ་ན་ལ་བཟུང་ནས་བཤད་པས་སྐབས་
དོན་བོར་བར་འགྱུར་བ་དང༌། འདི་ནི་གཏན་ཚིགས་སྤྱིའི་དབང་དུ་བྱས་ནས་
འཆད་དགོས་པ་གཞུང་གོང་འོག་གི་འབྲེལ་ལས་གསལ་བར་རྟོགས་ནུས་པའི་
ཕྱིར་རོ། །དེ་ལྟར་མ་བཤད་པར་སྒྲུབ་རྟགས་གཅིག་པུའི་དབང་དུ་བྱས་ནས་
བཤད་པས་ནི། མངོན་པར་འདོད་པའི་དོན་ཅུང་ཟད་རྒྱས་པར་མི་བྱེད་ཅེས་
- 342 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པའི་དོན་ནོ།། །།
ཐར་ལམ་གསལ་བྱེད་ཀྱིས་གཞི་སྤོང་བའི་
ལུང་དང་སྦྱར་ཚུལ། །
ཐར་ལམ་གསལ་བྱེད་ཀྱིས་གཞི་སྤོང་བའི་ལུང་དང་སྦྱར་ཚུལ་ནི། སློབ་
དཔོན་གྱིས་ལྡོག་ཁྱབ་གྲུབ་པ་ལྡོག་གཞི་མི་མཐུན་ཕྱོགས་མཐའ་དག་ཚད་
མས་ངེས་པ་ལ་བལྟོས་མི་དགོས་པ་ཐུགས་ལ་བཞག་ནས། རྗེས་སུ་འགྲོ་ལྡོག་
གི་ཁྱབ་པ་གྲུབ་པ་ལ་རྟགས་མཐུན་ཕྱོགས་ཁོ་ན་ལ་ཡོད་པ་དང་། མི་མཐུན་
ཕྱོགས་ལ་མེད་པ་ ཁོ་ནར་ངེས་པ་དགོས་སོ། །ཞེས་བསྟན་པའི་ཕྱིར། རྗེས་
དཔག་བྱ་དང་དེ་མཚུངས་ལ། །ཞེས་སོགས་གསུངས། དེ་ཡང་རྒོལ་བ་གང་
གིས་ངེས་དགོས་སྙམ་ན། གཞན་དོན་སྐབས་ཀྱི་རྗེས་སུ་འགྲོ་ལྡོག་གི་ཁྱབ་པ་
རྒོལ་ཕྱི་རྒོལ་གཉིས་ཀས་ངེས་དགོས་སོ། །ཞེས་བསྟན་པའི་ཕྱིར། གཉིས་ཀ་
ལ་རབ་ཏུ་གྲུབ་པ་ནི་སྒྲུབ་པ་ཡིན་ནོ། །ཞེས་དང་། རིགས་སྒོ་ལས། རེ་ཞིག་
འགལ་བ་དང་མ་ངེས་པའི་གཉེན་པོར་གཉིས་ཀ་བརྗོད་པ་གང་ཡིན་པ་དེ་ནི་
རིགས་སོ། །ཞེས་ གསུངས། གཞུང་ དེ་ རྣམས་ ཀྱི་དོན་བཤད་ པའི་ སྒོ་ ནས་
རྟགས་ཡང་དག་གི་ལྡོག་ཁྱབ་གྲུབ་པ་ལ་རྟགས་ཆོས་ཀྱི་འབྲེལ་བ་ངེས་མི་
དགོས་ཀྱི། རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་ཆོག་གོ །
ཞེས་སྨྲ་བ་འགོག་པའི་ཕྱིར། གཏན་ཚིགས་ཀྱི་ནི་ཚུལ་གསུམ་ལའང་། །ཞེས་
སོགས་གསུངས། རྗེས་སུ་འགྲོ་ལྡོག་གི་ཁྱབ་པ་ངེས་པ་འབྲེལ་བ་ངེས་པ་ལ་
- 343 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བལྟོས་པའི་སྒྲུབ་བྱེད་བསྟན་པའི་ཕྱིར། དེ་ཕྱིར་དེ་ཙམ་དང་འབྲེལ་བའི། །
ཞེས་སོགས་གསུངས། དེ་ལ་སློབ་དཔོན་དབང་ཕྱུག་སྡེ་ན་རེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཚད་མས་ངེས་པ། ལྡོག་གཞི་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་མཐའ་དག་ཚད་མས་
ངེས་པ་ལ་བལྟོས་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་
ཁྱབ་ཚད་མས་ངེས་པ། བྱས་པ་དེ་སྒྲུབ་ཀྱི་མི་མཐུན་ཕྱོགས་མཐའ་དག་ལ་
མེད་པར་ཚད་མས་ངེས་པ་ལ་བལྟོས་པའི་ཕྱིར་ཞེ་ན། རྩོད་པ་དེ་ལ་ཁྱབ་མེད་
ཀྱི་ལན་སྟོན་པ་ལ། དེ་ཕྱིར་ཆོས་མི་མཐུན་དཔེ་ལ། །ཞེས་སོགས་གསུངས།
དེའི་དོན་ནི། ཤེས་བྱ་ཆོས་ཅན། འབྲས་རང་གཉིས་པོ་འདིའི་རྗེས་སུ་འགྲོ་
ལྡོག་གི་ཁྱབ་པ་འགྲུབ་པ་ལ། རྟགས་དེ་སྒྲུབ་ཀྱི་ཆོས་མི་མཐུན་དཔེ་མཐའ་
དག་ལ་མེད་པར་ངེས་དགོས་ཀྱང་། ངེས་པར་རྟགས་ཀྱི་ལྡོག་གཞི་མི་མཐུན་
ཕྱོགས་མཐའ་དག་ངེས་པ་ལ་བལྟོས་དགོས་པར་མི་འདོད་དེ། མི་མཐུན་
ཕྱོགས་མཐའ་དག་མ་ངེས་ཀྱང་། བསྒྲུབ་བྱའི་ཆོས་དེ་དག་མེད་ནའང་རྟགས་
དེ་མེད་ཅེས་པའི་འབྲེལ་བ་ངེས་པའི་སྟོབས་ཀྱིས། རྟགས་མི་མཐུན་ཕྱོགས་ལ་
མེད་ངེས་ཀྱི་ལྡོག་ཁྱབ་དེ་རྟོགས་པའི་ཕྱིར། ཞེས་པའི་དོན་ནོ། །གོང་དུ་དྲངས་
པའི་ཀུན་བཏུས་དང་། རིགས་སྒོའི་ལུང་དེ་དག་གཞི་སྤོང་བའི་ལུང་ཡིན་ལ།
ལུང་དེ་དག་གི་དོན་བཤད་པའི་སྒོ་ནས། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་མི་མཐུན་ཕྱོགས་མཐའ་དག་ཚད་མས་མ་གྲུབ་ཀྱང་། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་འགྲུབ་པ་ཡོད་ཅེས་སྟོན་པ་ནི། གཞི་
-344 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
སྤོང་བའི་ལུང་དང་སྦྱར་བའི་དོན་ཡིན་པའི་ཕྱིར། དེ་ལྟར་ཡང་རང་འགྲེལ་
ལས༑ དེ་རབ་ཏུ་བསྟན་ན་ཡང་། ཆོས་མི་མཐུན་དཔེའི་གཞིས་ཅི་ཞིག་བྱ་སྙམ་
དུ་དགོངས་ཤིང་གཞི་སློང་བར་མཛད་དོ། །ཞེས་གསུངས་པའི་ཕྱིར་རོ། །དྲན་
པ་སྐྱེ་བའི་ལུང་དང་སྦྱར་བ་ནི། འགྲེལ་བཤད་གཉིས་དང་ཁྱད་པར་མེད་པས་
ཟུར་དུ་མི་སྤྲོའོ།།
རང་བཞིན་ལ་ཡང་མེད་མི་འབྱུང་ཞེས་པར་རྟོགས་
དཀའ་བའི་དོན་ལ་དཔྱད་པ།
རང་བཞིན་ལ་ཡང་མེད་མི་འབྱུང་ཞེས་ སོགས་ ཀྱི་སྐབས་སུ། འབྲས་
རྟགས་སུ་མ་ཟད་རང་བཞིན་གྱི་གཏན་ཚིགས་ལའང་རྟགས་རང་ཉིད་ཡོད་
ཙམ་དང་། བསྒྲུབ་བྱའི་ཆོས་དེ་ རང་ ཆས་སུ་འབྲེལ་བའི་བདག་ གཅིག་ཏུ་
འབྲེལ་བ་ཡོད་པའི་ ཕྱིར། ཞེས་འབྲེལ་བའི་རང་ལྡོག་སྟོན་པ་ལ། རྐང་པ་
གཉིས་གསུངས། དེའི་སྒྲུབ་བྱེད་ནི། བསྒྲུབ་བྱའི་ཆོས་དེ་མེད་ན་དེའི་སྟོབས་
ཀྱིས་རྟགས་དེ་ཡང་མེད་པར་འགྱུར་ཞིང་། ཁྱོད་དེ་དང་ངོ་བོ་ཐ་དད་མེད་པའི་
ཕྱིར༑ ཞེས་ དོན་ ལྡོག་ སྟོན་ པ་ ལ། རྐང་ པ་ གཉིས་ གསུངས། གཞུང་ འདིས་
བྱས་མི་རྟག་རྫས་གཅིག་ཡིན་པར་བསྟན་པ་ལ། ཁོ་ན་རེ། བྱས་མི་རྟག་རྫས་
གཅིག་ ཡིན་ན། བྱས་ པའི་ རྫས་དང་། མི་རྟག་ པའི་ རྫས་ གཅིག་ཏུ་འགྱུར་
དགོས་པའི་ཕྱིར། བྱས་པས་སྒྲ་མི་རྟག་པར་སྒྲུབ་པ་ཆོས་རྟགས་ཐ་དད་མེད་
- 345 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་མ་གྲུབ་པར་འགྱུར་རོ་ཞེ་ན། བྱས་མི་རྟག་རྫས་གཅིག་ཡིན་ཀྱང་། བྱས་
པའི་རྫས་དང་མི་རྟག་པའི་རྫས་ལྡོག་པ་ཐ་དད་ཡིན་པས་སྐྱོན་མེད་དོ། །ཞེས་
སྟོན་པ་ནི། གང་གི་ཕྱིར་དངོས་པོ་ཀུན་རྟོགས་པས་བཏགས་པ་ཙམ་མ་ཡིན་
པར་༑ རང་བཞིན་གྱིས་གཞན་དང་མ་འདྲེས་པར་རང་རང་གི་ངོ་བོ་ལ་གནས་
པའི་ཕྱིར། རིགས་མཐུན་གྱི་དངོས་པོ་དང་། གཞན་རིགས་མི་མཐུན་གྱི་དངོས་
པོ་དག་ལས་ལྡོག་པ་ལ་ནི་བརྟེན་པ་ཅན་ཡིན་ནོ། །ཞེས་སྟོན་པ་ལ། གང་ཕྱིར་
དངོས་ཀུན་ རང་བཞིན་གྱིས། །ཞེས་ སོགས་ གསུངས། གཞུང་འདིས་རྟོགས་
ལྡན་ལ་སྐྱེ་བའི་དོགས་པའི་ལན་སྟོན་པའོ།།
རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དང་། བུམ་པ་མ་
ཡིན་པ་ལས་ལོག་པ་གཉིས་བདེན་པར་ཡོད་མེད་དང༌། རང་མཚན་ཡིན་མིན་
རྣམ་པ་ཀུན་ཏུ་མཚུངས་པར་ཁས་ལེན་དགོས་པ་བྱུང་ན། རང་མཚན་དོན་དམ་
པར་ཡོད་པ་དང༌། སྤྱི་མཚན་ཀུན་རྫོབ་ཙམ་དུ་ཡོད་པ་འཇོག་མི་ཤེས་པར་བློ་
ངོར་འགལ་འདུ་འབའ་ཞིག་ཏུ་སོང་བ་ནི་དོགས་པ་སྐྱེ་བའི་རྒྱུ་མཚན་ཡིན་ནོ།།
དེས་ན་ལུགས་འདིར་སྤྱི་མཚན་བདེན་པར་གྲུབ་པ་བཀག་པའི་སྒོ་ནས་སྒྲོ་
འདོགས་སེལ་བ་དང་། རང་མཚན་བདེན་པར་གྲུབ་པ་སྒྲུབ་པའི་སྒོ་ནས་ཆད་
ལྟ་སེལ་བ་ནི། ལུགས་འདིའི་རྟོགས་དཀའ་བའི་གནས་ཀྱི་གཙོ་བོ་ཡིན་ནོ།། །
- 346 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེ་ལ་ལུགས་གཞན་དཔེར་བརྗོད་པ།
།
དེ་ལ་ལུགས་གཞན་དཔེར་བརྗོད་པ་ནི། ངོ་བོ་ཉིད་མེད་པར་སྨྲ་བའི་
ཐལ་འགྱུར་བའི་སྐབས་སུ། གཟུགས་སྒྲ་ལ་སོགས་པ་དབང་ཤེས་ལ་རང་གི་
མཚན་ཉིད་ཀྱིས་གྲུབ་པར་སྣང་བ་དེ་ཁེགས་ན་ཀུན་རྫོབ་བདེན་པ་ཁེགས་
པར་འགྱུར་ལ། དེ་མ་ཁེགས་ན་དོན་དམ་པའི་བདེན་པ་ཁེགས་པར་འགྱུར་
བའི་ཕྱིར་རོ། །དེས་ན་ཆོས་རྣམས་བདེན་པར་གྲུབ་པ་བཀག་པའི་སྒོ་ནས་སྒྲོ་
འདོགས་སེལ་བ་དང་། ཀུན་རྫོབ་ཏུ་མེད་པ་བཀག་པའི་སྒོ་ནས་སྐུར་འདེབས་
སེལ་བར་བྱེད་པ་བཞིན་དུ་གནས་པའི་ཕྱིར་རོ། །
གང་ཕྱིར་དངོས་ཀུན་སོགས་ཀྱི་གཞུང་ལུགས་
གང་དང་སྦྱར་བ། །
རང་ རེའི་ ཡིག་ ཆར། གང་ ཕྱིར་ དངོས་ ཀུན་ རང་ བཞིན་ གྱིས། །ཞེས་
སོགས་ཀྱི་གཞུང་འདི་ འཁོར་ལོ་དང་པོ་སྒྲ་ཇི་བཞིན་ པར་ ཁས་ལེན་པའི་
སྐབས་ཡིན་པས། མདོ་སྡེ་པའི་ལུགས་དང་སྦྱར་བར་གསུངས་ཀྱང་། དེ་ཁོ་ན་
དང་སྦྱར་བར་མ་གསུངས་པས། གཞུང་དེ་མདོ་སེམས་གཉིས་ཀའི་དབང་དུ་
བྱས་པ་ཡིན་ཏེ། གཞུང་འདིའི་སྐབས་ནས་བཤད་པའི་རང་མཚན་དང༌། སྤྱི་
- 347 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཚན་གྱི་མཚན་ཉིད་ལ་མདོ་སེམས་ཀྱི་ཁྱད་པར་མེད་པའི་ཕྱིར། ཁྱབ་སྟེ།
དོན་དམ་དོན་བྱེད་ནུས་པ་གང་། །ཞེས་སོགས་ ཀྱི་གཞུང་འདིས། དོན་བྱེད་
ནུས་པ་དོན་དམ་པར་གྲུབ་པའི་མཚན་གཞི་དང་། དོན་བྱེད་མི་ནུས་པའི་ཆོས་
ཀུན་རྫོབ་ཏུ་ཡོད་པའི་མཚན་གཞིར་དངོས་སུ་བསྟན་ལ། ཚུལ་དེ་ལྟར་མདོ་
སེམས་གཉིས་ཀས་ཐུན་མོང་དུ་བཞེད་པའི་ཕྱིར། གཞུང་དེ་མདོ་སེམས་ཐུན་
མོང་བའི་དབང་དུ་བྱས་པར། རྣམ་བཤད་དང་། སྡེ་བདུན་རྒྱན་སོགས་ལས་
གསུངས་པའི་ཕྱིར་རོ། །
འོ་ན་ཐར་ལམ་གསལ་བྱེད་ལས། དཔེར་བརྗོད་ན། རྟོག་པ་ལ་བུམ་པ་
མ་ཡིན་པ་ལས་ལོག་པར་སྣང་བ་རང་གི་མཚན་ཉིད་ཀྱིས་གྲུབ་པ་བཀག་པ་
ན༑ རང་གི་མཚན་ཉིད་ཀྱིས་གྲུབ་པའི་བུམ་པ་མ་ཡིན་པ་ལས་ལོག་པར་སྣང་
བ་ཡང་ཁེགས་ནས་འཇོག་མི་ཤེས་པར་འགྱུར། བུམ་པ་མ་ཡིན་པ་ལས་ལོག་
པར་སྣང་བའི་རང་མཚན་ཡོད་པར་གྲུབ་པ་ན། རྟོག་པ་ལ་བུམ་པ་མ་ཡིན་པ་
ལས་ལོག་པར་སྣང་བ་ཡང་རང་གི་མཚན་ཉིད་ཀྱིས་གྲུབ་པ་མི་ཁེགས་ཤིང་།
རང་གི་མཚན་ཉིད་ཀྱིས་གྲུབ་པར་ཁས་ལེན་དགོས་ལ། རྟོག་པས་བཏགས་པ་
ཙམ་དུ་འཇོག་མི་ཤེས་པར་འགྱུར་རོ། །ཞེས་དང་། ཡང་དེ་ ཉིད་ལས། སྤྱི་
མཚན་རྟོག་པ་ལ་རང་གི་མཚན་ཉིད་ཀྱིས་གྲུབ་པར་སྣང་ཞིང༌། སྣང་བ་ལྟར་
རང་གི་མཚན་ཉིད་ཀྱིས་གྲུབ་པ་མ་ཁེགས་ན། དེ་ཀུན་རྫོབ་ཏུ་མི་འགྲུབ་པས་
དེ་འགོག་པའི་རྣམ་གཞག་རྒྱས་པར་འཆད་ཅིང་། ཞེས་པའི་གཞུང་འདི་དག་
ལ༑ རང་རེའི་ཡིག་ཆར་དོན་དམ་གྱི་ཁྱད་པར་སྦྱར་ནས་བཤད་པ་ཅི་ཡིན་ཞེ་
-348 -



1:ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ན༑ མདོ་སྡེ་པས་གཞི་གྲུབ་ན་རང་གི་མཚན་ཉིད་ཀྱིས་གྲུབ་པས་ཁྱབ་པ་ཁས་
ལེན་པས། རྣམ་བཤད་ཀྱི་ཚིག་ཟིན་ལྟར་ན། མདོ་སྡེ་པའི་ལུགས་ལ་ཅུང་མི་
བདེ་ཞིང་། ཡིག་ཆས་བཤད་པ་ལྟར་བྱས་ན། མདོ་སེམས་གཉིས་ཀའི་ལུགས་
དང་མཐུན་པས་དེ་ལྟར་སྦྱར་བ་ཡིན་ལ། དེ་ལྟར་ཁས་བླངས་པས་རྣམ་བཤད་
ཀྱི་དགོངས་པ་དང་མི་འགལ་ཏེ། རྣམ་བཤད་ལས། རང་གི་མཚན་ཉིད་ཀྱིས་
གྲུབ་པ་བཀག་ན། ཞེས་པའི་རང་གི་མཚན་ཉིད་ཀྱིས་གྲུབ་པ་དེ། མདོ་སྡེ་པས་
འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པ་ལ་མི་བྱེད་པར། སེམས་
ཙམ་པས་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པ་ལ་བྱེད་དགོས་
པས༑ དོན་ལ་འགལ་བ་མེད་པར་མ་ཟད། སྐབས་འདིར་མདོ་སེམས་གཉིས་
ཀའི་ལུགས་དང་སྦྱར་ན་ཆེས་ཤིན་ཏུ་མཐུན་པ་ཡིན་ནོ།། ན་
པཎ་ཆེན་ཡིག་ཆར། གང་ཕྱིར་དངོས་ཀུན། ཞེས་སོགས་ཀྱི་གཞུང་འདི་
སེམས་ཙམ་པའི་དབང་དུ་མཛད་ཀྱི། མདོ་སྡེ་པ་དང་མི་སྦྱོར་བར་གསུངས་ལ།
དེའི་སྒྲུབ་བྱེད་ནི། རྣམ་བཤད་ལས། དེ་དང་མཚུངས་པར་ ས་ སྡེ་སྐོར་དང་
དབྱིག་གཉེན་དང་བློ་བརྟན་གྱི་གཞུང་ལས་ཀྱང་འདི་ཁོ་ན་ལྟར་གསལ་བས།
ཞེས་ གསུངས་ པའི་ ཕྱིར། ཞེས་ གསུངས་ ཀྱང་། རྣམ་ བཤད་ ལས་ དེ་ ལྟར་
གསུངས་པ་ནི། གོང་དུ་བཤད་པ་དང་མཚུངས་པར། ས་སྡེ་སོགས་ལས་ཀྱང་
བཤད་ཅེས་པའི་དོན་ཡིན་པས། སེམས་ཙམ་པ་ཁོ་ནའི་དབང་དུ་བྱས་པའི་
ཁུངས་སུ་མི་འགྲོའོ། །ཡང་ན་སེམས་ཙམ་པའི་སྐབས་སུའང་འདི་ཁོ་ན་ལྟར་
ཁས་ལེན་རིགས་པ་ནི་ཞེས་སྦྱར་ན། དེ་བས་ཀྱང་སྔར་གྱི་ཁུངས་སུ་མི་འགྲོ་
- 349 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བར་ཤེས་པར་བྱའོ། །དེར་མ་ཟད་པཎ་ཆེན་ཡིག་ཆར། ཡང་ན་སྤྱི་མཚན་དོན་
དམ་པར་རང་གི་མཚན་ཉིད་ཀྱིས་གྲུབ་པ་འགོག་ཅེས་ཞིབ་ཆ་སྦྱར་རོ། །ཞེས་
གསུངས་འདུག་པས་ཞིབ་ཆ་བྱས་ན་སྐབས་འདིར་མདོ་སེམས་གཉིས་ཀའི་
ལུགས་དང་སྦྱར་བ་བཞེད་པར་གསལ་ལོ།།
དེས་ན་རྟོག་པས་བཏགས་པ་ཙམ་མ་ཡིན་པར་ཡུལ་རང་གི་སྡོད་ལུགས་
ཀྱི་ངོས་ནས་གྲུབ་པ། རང་མཚན་གྱི་མཚན་ཉིད། རྟོག་པས་བཏགས་ཙམ་དུ་
གྲུབ་པའི་ཆོས། སྤྱི་མཚན་གྱི་མཚན་ཉིད། སྐབས་འདིའི་རང་མཚན་གྱི་མཚན་
ཉིད་དེ། དབུ་མ་ཐལ་འགྱུར་བས་དགག་བྱའི་ཚད་དུ་འཇོག་གམ་ཞེ་ན། ཐལ་
འགྱུར་བ་རང་གི་ལུགས་གཞིར་བཞག་པའི་ཚེ། དེ་དགག་བྱའི་ཚད་དུ་འདོད་
ཀྱང་༑ སེམས་ཙམ་པའི་སྐབས་འདིར་དེ་ཐལ་འགྱུར་བའི་ལུགས་ཀྱི་དགག་
བྱའི་ཚད་དུ་འཇོག་མི་རུང་སྟེ། ཐལ་འགྱུར་བའི་དགག་བྱའི་ཚད་དུ་བྱས་པ་དེ།
གཞི་གཅིག་གི་སྟེང་དུ་ཁེགས་ན་རིགས་པ་སྤོས་པས་གཞི་གཞན་གྱི་སྟེང་དུ་
ཡང་ངེས་པར་ཁེགས་དགོས་པའི་ཕྱིར་དང་། འདིར་བཤད་པའི་རང་མཚན་གྱི་
དོན་ལྡོག་དེ་མདོ་སྡེ་པས་ཀྱང་སྒྲ་དོན་གྱི་སྟེང་དུ་ཁེགས་པའི་ཕྱིར། རྟགས་རེ་
རེ་ནས་གྲུབ་སྟེ། རྣམ་ངེས་དར་ཊིཀ་ལས། དབུ་མ་པས་བདེན་གྲུབ་ཀྱི་ཚད་དུ་
བྱས་པ་གཞི་གཅིག་གི་སྟེང་དུ་ཚད་མས་ཁེགས་ན་རིགས་པ་སྤོས་པས་གཞི་
གཞན་ གྱི་ སྟེང་དུ་ ཡང་ངེས་ པར་ ཁེགས་ པའི་ ཕྱིར་ རོ། །ཞེས་ དང་། འདིར་
བཤད་པའི་ རང་མཚན་གྱི་དོན་ལྡོག་མདོ་སྡེ་པས་ཀྱང་ སྒྲ་དོན་གྱི་སྟེང་དུ་
ཁེགས་པའི་ཕྱིར་རོ། །ཞེས་གསུངས་པའི་ཕྱིར་རོ།།
- 350 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རང་རེའི་ ཡིག་ཆར། མདོ་སྡེ་པས་ནམ་མཁའ་དོན་དམ་པར་མེད་པ་
རྟོགས་མ་རྟོགས་གསལ་བར་མ་གསུངས་ཀྱང་། དེས་དེ་རྟོགས་པར་ཁས་ལེན་
དགོས་ཏེ། མདོ་སྡེ་པས་སྒྲ་དོན་དོན་དམ་པར་མེད་པ་རྟོགས་པའི་ཕྱིར་ཏེ། སྒྲ་
དོན་རང་མཚན་མ་ཡིན་པར་རྟོགས་པའི་ཕྱིར་ཏེ། དེ་ལྟར་རྣམ་ངེས་དར་ཊཱིཀ་
ལས་གསུངས་པའི་ཕྱིར་རོ། །
གཞན་ཡང་། མདོ་སྡེ་པས་ནམ་མཁའ་དེ་ལྟར་རྟོགས་པར་ཐལ། དེས་དེ་
རང་མཚན་མ་ཡིན་པར་རྟོགས་པའི་ཕྱིར་ཏེ། དེས་དེ་སྤྱི་མཚན་དུ་རྟོགས་པའི་
ཕྱིར༑ མ་གྲུབ་ན། དེས་སྤྱི་མཚན་མ་རྟོགས་པར་ཐལ་ལོ། །འདོད་ན། དེས་སྤྱི་
མཚན་དངོས་མེད་དུ་མ་རྟོགས་པར་ཐལ་ལོ། །འདོད་ན། རང་རེའི་ཡིག་ཆ་
དང་འགལ་ཞིང་། གོང་གི་ཁྱབ་རྟགས་རྣམས་གྲུབ་པར་པཎ་ཆེན་གྱི་ཡིག་ཆ་
ལས་ཀྱང་གསུངས་པའི་ཕྱིར་རོ།།
ཁོ་ན་རེ། རང་རྒྱུད་པས་ཆོས་ཐམས་ཅད་རྟོགས་པས་བཏགས་ཙམ་དུ་
ཁས་མི་ལེན་པར་ཐལ། སྐབས་འདིར་རང་མཚན་གྱི་དོན་ལྡོག་ཡིན་ན། རང་
རྒྱུད་པས་ཁས་ལེན་དགོས་པའི་ཕྱིར། འདོད་མི་ནུས་ཏེ། རང་རྒྱུད་པས་དེ་
ལྟར་ཁས་ལེན་པར་རང་རེའི་དབུ་ཕར་གྱི་ཡིག་ཆ་ལས་གསུངས་པའི་ཕྱིར་
ཟེར་ན། སྤྱིར་དེ་ལྟར་ཡིན་ཀྱང་། རང་རྒྱུད་པས་ཆོས་ཐམས་ཅད་རྟོག་པས་
བཏགས་པ་ཙམ་དུ་འདོད་མི་འདོད་ལ། མཁས་པ་རྣམས་ཀྱིས་བཞེད་ཚུལ་
གཉིས་བྱུང་བས། རྣམ་བཤད་ལས་ཕྱི་མའི་དབང་དུ་བྱས་ནས་གསུངས་པས་
འགལ་བ་མེད་དོ། །དེ་ལྟར་མ་ཡིན་ན། ངོ་བོ་ཉིད་མེད་པར་སྨྲ་བ་ཐལ་འགྱུར་
-351-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བའི་ལུགས་ལས་ཐུན་མོང་མ་ཡིན་པའི་ཁྱད་པར་གཞན་བསྟན་པའི་ཕྱིར་དུ།
རང་བཞིན་ཞེས་སྨོས་པར་གསུངས་པ་མི་འཐད་པར་ཐལ་ལོ། །འདོད་མི་ནུས་
ཏེ༑ དེ་ལྟར་སྨོས་པའི་དགོས་པ་ཐལ་རང་གཉིས་ཀའི་ལུགས་ལས་ཁྱད་པར་
གཞན་བསྟན་པའི་ཕྱིར་དུ་ཡིན་པར་ཁས་ལེན་རིགས་པའི་ཕྱིར། དེར་ཐལ། འདིར་
བཤད་པའི་རང་མཚན་གྱི་དོན་ལྡོག་དེ། ཐལ་རང་གཉིས་ཀའི་དགག་བྱའི་གཙོ་
བོ་ཡིན་པའི་ཕྱིར། རྟགས་ཁས་བླངས་པར་སོང་ཞིང་། གོང་གི་རྩ་བར་འདོད་
མི་ནུས་པ་ནི། ཡིག་ཆ་དང༌། རྣམ་བཤད་སོགས་ལས་གསལ་བའི་ཕྱིར་རོ།།
དོན་དེ་དག་ལ་དགོངས་ནས་ཁྱབ་པ་རྣམ་བཤད་ཀྱི་དགོངས་པའོ། །ཞེས་
གསུངས་པ་ཡིན་ནོ།།
རྟགས་ཆོས་ཀྱི་འབྲེལ་བ་ངེས་ཚུལ་ལ་དཔྱད་པ། །
འབྲེལ་བ་ངེས་ཚུལ་གྱི་སྐབས་སུ། ཡིག་ཆར། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཕྱི་རྒོལ་ཡང་དག་དེས། བྱས་པའི་གསལ་བའི་དབྱེ་བ་
མཐའ་དག་ལ་མི་རྟག་པའི་ཁྱབ་པ་ངེས་མ་ངེས་ཀྱི་ལུགས་གཉིས་རྣམ་ངེས་
ཊིཀྐ་ལས་བཤད་ཅིང་། ཞེས་གསུངས་པའི་དོན་གང་ཞེ་ན། རྣམ་ངེས་ཊིཀྐར།
དེ་དག་གི་ལན་བརྗོད་པར་བྱ་སྟེ། རྟག་པ་བྱས་སྟོང་དུ་ངེས་པའི་ཚད་མ་དེས།
རྟག་པའི་གསལ་བའི་དབྱེ་བ་མཐའ་དག་ལ་བྱས་པ་འཇུག་པར་འཛིན་པའི་སྒོ་
འདོགས་ཆོད་ཀྱང་བྱས་པས་སྟོང་པའི་ཁྱབ་པ་མི་ངེས་ལ། གལ་ཏེ་ངེས་དགོས་
- 352 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ན༑ བྱས་ན་མི་རྟག་པའི་ཁྱབ་པ་ངེས་པའི་ཚད་མ་དེས་བྱས་པའི་གསལ་བའི་
དབྱེ་བ་མཐའ་དག་ལ་རྟག་པས་སྟོང་པའི་ཁྱབ་པ་ངེས་དགོས་པར་འགྱུར་ལ།
དེ་ལྟར་ན། བྱས་པས་སྒྲ་མི་རྟག་པར་སྒྲུབ་པའི་རྟགས་ཀྱི་ཚུལ་འཇལ་བའི་
ཚད་མ་དེས་བསྒྲུབ་བྱ་གྲུབ་པར་འགྱུར་ཏེ། བྱས་པའི་གསལ་བའི་དབྱེ་བ་
མཐའ་དག་ལ་མི་རྟག་པའི་ཁྱབ་པ་སྒྲའི་བྱས་པ་དང་ཚོགས་པ་གཞལ་བའི་
ཕྱིར༑ ཞེས་པའི་གཞུང་འདིས་སྔར་གྱི་བརྟག་པ་དེ་དག་ལ། རྟག་པ་བྱས་སྟོང་
དུ་ངེས་པའི་ཚད་མ་དེས་རྟག་པའི་གསལ་བའི་དབྱེ་བ་མཐའ་དག་ལ་བྱས་
པས་སྟོང་པའི་ཁྱབ་པ་མ་ངེས། ཞེས་ལན་མཛད།
ཡང་དེ་ཉིད་ལས། ཡང་བྱས་ན་མི་རྟག་པའི་ཁྱབ་པ་ངེས་པའི་ཚད་མ་
དེས་བྱས་པའི་གསལ་བའི་དབྱེ་བ་མཐའ་དག་ལ་མི་རྟག་པའི་ཁྱབ་པ་ངེས་སུ་
ཆུག་ཀྱང་། སྒྲའི་བྱས་པ་ལ་མི་རྟག་པའི་ཁྱབ་པ་ངེས་མི་དགོས་ཏེ། སྒྲ་དང་
སྒྲའི་བྱས་པ་ལ་དངོས་ཤུགས་གང་ལ་བློ་ཁ་ཕྱོགས་པ་མེད་པའི་ཕྱིར། ཞེས་
པའི་གཞུང་འདིས། བྱས་ན་མི་རྟག་པའི་ཁྱབ་པ་ངེས་པའི་ཚད་མ་དེས། བྱས་
པའི་གསལ་བའི་དབྱེ་བ་མཐའ་དག་ལ་མི་རྟག་པའི་ཁྱབ་པ་ངེས་ཀྱང་། སྔར་
གྱི་སྐྱོན་དེ་དག་མི་འཇུག་ཅེས་ལན་མཛད། དེ་ལྟར་ལན་མི་མཐུན་པ་གཉིས་
བཏབ་པ་ལས། ལན་ཕྱི་མ་འདི་རྣམ་ངེས་དར་ཊིཀ་གི་དགོངས་པ་ཡིན་པར་
ཡིག་ཆའི་དོན་དང་། ཡང་ཡིག་ཆར། རྣམ་འགྲེལ་ཊིཀྐར་མ་ངེས་པ་དག་པར་
བཤད་ཀྱང་། ཞེས་པའི་དོན་ནི། རྣམ་བཤད་ལས། གཞན་ཡང་རྟག་པ་བྱས་
སྟོང་དུ་ངེས་པའི་གནོད་པ་ཅན་གྱི་རྗེས་དཔག་དེས་རྟག་པའི་གསལ་བའི་དབྱེ་
= 353-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བ་མཐའ་དག་ལ་བྱས་སྟོང་གི་ཁྱབ་པ་ངེས་སམ་མ་ངེས། ངེས་ན་རྩོལ་བྱུང་
ཡིན་ན་མི་རྟག་པའི་ཁྱབ་པ་ངེས་པའི་ཚད་མ་དེས། རྩོལ་བྱུང་གི་གསལ་བའི་
དབྱེ་བ་མཐའ་དག་ལ་མི་རྟག་པའི་ཁྱབ་པ་ངེས་པར་ཐལ། འདོད་ན། རྩོལ་
བྱུང་གིས་རྩོལ་སྒྲ་མི་རྟག་པར་སྒྲུབ་པའི་རྗེས་ཁྱབ་ངེས་ན་བསྒྲུབ་བྱ་གྲུབ་པར་
ཐལ་ལོ། །ཞེས་པའི་གཞུང་འདི་ཉིད་ཡིན་ཏེ། དོགས་པ་ཕྱི་མ་དེ་ལ་སྐྱོན་མེད་
ཀྱི་ལན་བཏབ་ཀྱི། དོགས་པ་སྔ་མ་ལ་སྐྱོན་མེད་ཀྱི་ལན་མ་བཏབ་པའི་ཕྱིར་
རོ༑ ༑རིགས་ རྒྱན་ ལས། དོགས་ པ་ བཀོད་ པ་ དང༌། དེའི་ ལན་ གདབ་ པའི་
ཚུལ༑ རྣམ་ངེས་དར་ཊཱིཀ་ལྟར་གསུངས། །
པཎ་ཆེན་ཡིག་ཆར། རྟག་པ་བྱས་སྟོང་དུ་རྟོགས་པའི་ཚད་མ་དེས་རྟག་
པའི་གསལ་བའི་དབྱེ་བ་མཐའ་དག་བྱས་སྟོང་དུ་ངེས་མ་ངེས་གསལ་པོར་མ་
གསུངས་ཀྱང་། རྩོལ་བྱུང་གི་རྟགས་ཀྱིས་རྩོལ་སྒྲ་མི་རྟག་པར་སྒྲུབ་པའི་ཕྱི་
རྒོལ་རྣམ་དག་དེས། རྩོལ་སྒྲ་ལ་རྟག་པ་འཇུག་པར་དོགས་ན། རྩོལ་བྱུང་གི་
གསལ་བའི་དབྱེ་བ་འགའ་ཞིག་ལ་རྟག་པ་འཇུག་པར་དོགས་པས་མ་ཁྱབ།
ཅེས་གསུངས་འདུག་པས། དེ་འདྲའི་ཁྱབ་པ་ངེས་པ་རང་ལུགས་སུ་བཞེད་པ་
འདྲའོ།།་་་་་་་་་་་་་་་
ཀུན་མཁྱེན་ཡིག་ཆར། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ ཕྱི་
རྒོལ་ཡང་དག་གི་རྒྱུད་ཀྱི་བྱས་པ་རྟག་སྟོང་དུ་འཇལ་བའི་ཚད་མ་དེས་བྱས་
པའི་གསལ་བའི་དབྱེ་བ་མཐའ་དག་རྟག་སྟོང་དུ་ངེས་ཀྱང་། དེས་བྱས་པའི་
གསལ་བའི་དབྱེ་བ་མཐའ་དག་ལ་སོམ་ཉིའི་རྟག་འཛིན་གྱི་སྒྲོ་འདོགས་མ་
-354 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཆོད་ཀྱང་། གཅིག་ཏུ་རྟག་འཛིན་གྱི་སྒྲོ་འདོགས་ཆོད་པར་གསུངས་ལ། དེའི་
འོག་ཏུ་དེས་བྱས་པའི་དབྱེ་བ་མཐའ་དག་རྟག་སྟོང་དུ་མ་རྟོགས་པར་གསུངས་
ཤིང་། ཡང་དེའི་རྒྱུད་ཀྱི་རྟག་པ་བྱས་སྟོང་དུ་རྟོགས་པའི་རྗེས་དཔག་དེས་རྟག་
པའི་དབྱེ་བ་མཐའ་དག་བྱས་སྟོང་དུ་རྟོགས་པར་གསུངས་པས། གཞུང་གོང་
འོག་དེ་དག་ལ་ཚིག་ཟིན་ལྟར་ན་འགལ་བར་དོགས་པས་དཔྱད་པར་བྱའོ།།
པཎ་ཆེན་གྱི་ཡིག་ཆར། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
འཇལ་བའི་ཚད་མས། སྒྲ་ལ་སྒྲོ་འདོགས་བཅད་ནས་སྒྲ་རྟག་འཛིན་གྱི་ཞེན་
ཡུལ་སུན་དབྱུང་དགོས་པ་དང་། བསྒྲུབ་བྱ་རྟོགས་པའི་ཚད་མ་ཁས་ལེན་མི་
རིགས་པར་འགྱུར། ཞེས་ཕར་ཕྱིན་རྣམ་བཤད་ལྟར་གསུངས་སོ།།
རང་རེའི་ཡིག་ཆར། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་ འཇལ་ བའི་ ཚད་ མས། སྒྲ་ ལ་ རྟག་ འཛིན་ གྱི་ སྒྲོ་འདོགས་ ཆོད་ པར་
གསུངས་ལ། དེའི་རྒྱུ་མཚན་ནི། ཚད་མ་དེས་སྒྲ་ལ་རྟག་འཛིན་གྱི་སྒྲོ་འདོགས་
ཆོད་པར་ཐལ། དེས་སྒྲ་ལ་རྟག་འཛིན་གྱི་སྒྲོ་འདོགས་ཀུན་བཏགས་ཆོད་པའི་
ཕྱིར༑ ཁྱབ་སྟེ། སྒྲོ་འདོགས་ཆོད་པའི་དོན། སྒྲོ་འདོགས་ཀུན་བཏགས་དང༌།
ཡང་ན་སྒྲོ་འདོགས་ལྷན་སྐྱེས་ཆོད་པ་ལ་བྱེད་དགོས་པའི་ཕྱིར་ཏེ། སྒྲོ་འདོགས་
ཆོད་ཅེས་པ། སྒྲོ་འདོགས་ཀྱི་ཡུལ་ལ་མི་བྱེད་པར་སྒྲོ་འདོགས་ཀྱི་ངོ་བོ་ལ་བྱེད་
རིགས་པའི་ཕྱིར་རོ། །གོང་གི་རྟགས་གྲུབ་སྟེ། ཚད་མ་དེའི་བྱེད་པ་མ་ཉམས་
ཀྱི་བར་དུ་རྟག་འཛིན་ཀུན་བཏགས་མངོན་གྱུར་སྐྱེ་བའི་གོ་སྐབས་བཅོམ་པའི་
ཕྱིར་དང་། དཔྱད་ཤེས་སུ་འགྱུར་བ་ལ་ཚད་མ་སྔ་མས་རྟོགས་ཟིན་གྱི་དོན་ལ་
- 355 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
འཇུག་པ་དགོས་ཀྱི། ཚད་མ་སྔ་མས་སྒྲོ་འདོགས་བཅད་ཟིན་གྱི་དོན་ལ་འཇུག་
པ་ཙམ་གྱིས་དཔྱད་ཤེས་སུ་མི་འགྱུར་བའི་ཕྱིར། དེ་ལྟར་ཡང་། ཚད་མའི་ལམ་
སྒྲིགས་ལས། དེ་ལྟར་ན་རྟགས་དེར་བརྟེན་ གྱི་ རྗེས་དཔག་བཅད་ཤེས་སུ་
འགྱུར་ཏེ། སྒྲོ་འདོགས་བཅད་ཟིན་གྱི་དོན་གཅོད་པའི་ཕྱིར་རོ་ཞེ་ན། རྟོགས་
ཟིན་གྱི་དོན་ལ་འཇུག་པ་བཅད་ཤེས་ཀྱི་དོན་ཡིན་གྱི་བཅད་ཟིན་གྱི་དོན་
གཅོད་པ་དེའི་དོན་མ་ཡིན་ནོ། །ཞེས་དང་། རྣམ་ངེས་དར་ཊཱིཀ་ལས། རང་
འདྲེན་བྱེད་ཀྱི་ཚད་མ་སྔ་མས་སྒྲོ་འདོགས་བཅད་ཟིན་གྱི་དོན་ལ་བསྣན་ནས་
སྒྲོ་འདོགས་གཅོད་པར་བྱེད་པ་བཅད་ཤེས་ཀྱི་དོན་མིན་པས་སྐྱོན་གཞན་ཡང་
མེད་དོ། །ཞེས་དང་། ཡང་ན་འདི་ལྟར་ཤེས་པར་བྱ་སྟེ། རྩོལ་བྱུང་གི་རྟགས་
ཀྱིས་རྩོལ་སྒྲ་མི་རྟག་པར་སྒྲུབ་པའི་རྟགས་ཀྱི་ཚུལ་འཇལ་བའི་ཚད་མ་དེས་
རྩོལ་བ་ལས་བྱུང་བའི་སྒྲ་ལ་རྟག་འཛིན་གྱི་སྒྲོ་འདོགས་ཆོད། ཕྱོགས་ཆོས་
འཇལ་བའི་ཚད་མས་རྩོལ་བ་ལས་བྱུང་བའི་སྒྲ་ལ་བློ་ཁ་ཕྱོགས་ཀྱང་། རྩོལ་བ་
ལས་བྱུང་བའི་སྒྲ་དེ་རྟག་པས་སྟོང་པའི་ཁྱད་གཞིའི་ཚུལ་དུ་བློ་ཁ་ཕྱོགས་པ་
མེད་པས་རྩོལ་བ་ལས་བྱུང་བའི་སྒྲ་རྟག་སྟོང་དུ་རྟོགས་པར་ཁས་ལེན་མི་
དགོས་པ་བཞིན་དུ། བྱས་པའི་གསལ་བའི་དབྱེ་བ་མཐའ་དག་ལ་མི་རྟག་པའི་
ཁྱབ་པ་ངེས་པ་དང་སྒྲ་བྱས་པ་ཡིན་པ་ཚོགས་པ་ངེས་ཀྱང་། སྒྲ་དེ་མི་རྟག་པའི་
ཁྱད་གཞིའི་ཚུལ་དུ་བློ་ཁ་ཕྱོགས་པ་མེད་པས་བསྒྲུབ་བྱ་གྲུབ་མི་དགོས་སོ་ཞེས་
ལན་འདེབས་ནུས་ན་ཡང་འདེབས་པར་བྱོས་ཤིག །ཅེས་དང་
། ཐར་ལམ་
གསལ་ བྱེད་ལས། འདོད་པ་ཁོ་ནའོ། །འོ་ན་རྩོལ་བྱུང་གི་སྒྲ་མི་རྟག་པར་
-356 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
རྟོགས་པའི་རྗེས་དཔག་ཆོས་ཅན། བཅད་ཤེས་སུ་ཐལ། རང་འདྲེན་བྱེད་ཀྱི་
ཚད་མ་སྔ་མས་སྒྲོ་འདོགས་བཅད་ཟིན་ནས་བྱེད་པ་མ་ཉམས་པའི་དོན་དེ་ཉིད་
ལ་བསྣན་ནས་སྒྲོ་འདོགས་གཅོད་པའི་ཤེས་པ་ཡིན་པའི་ཕྱིར་ཞེ་ན། ཁྱབ་པ་
མེད་དེ། བཅད་ཤེས་ལ། ཚད་མ་སྔ་མས་རྟོགས་ཟིན་གྱི་དོན་ལ་འཇུག་པ་
དགོས་ཀྱི་སྒྲོ་འདོགས་བཅད་ཟིན་གྱི་དོན་གཅོད་པ་ཙམ་གྱིས་མི་ཆོག་གོ །
ཞེས་གསུངས་ཤིང་། རིགས་རྒྱན་ལས་ཀྱང་། རྣམ་བཤད་གཉིས་ལྟར་
གསུངས་སོ།།
སྒྲ་དོན་བསྙོན་པ་མེད་རྣམས་ཀྱི། །ཞེས་པའི་སྐབས་ཀྱི་རྣམ་འགྲེལ་ཊིཀྐ་
ལས༑ སྒྲོ་འདོགས་ཆོད་པ་ཡིན་གྱི། རྗེས་དཔག་མ་སྐྱེས་སོ་ཞེས་ཁས་ལེན་
པར་འགྱུར་ཏེ། ཞེས་སོགས་དང་། ཕར་ཕྱིན་རྣམ་བཤད་དང་། རྩ་ཤེའི་ཊིཀ་
ཆེན་ལས། ཚད་མ་དེས་སྒྲ་ལ་རྟག་འཛིན་གྱི་སྒྲོ་འདོགས་མ་ཆོད་པར་གསུངས་
པ་ནི། བློ་དེས་སྒྲ་ལ་རྟག་པས་སྟོང་པའི་ཁྱད་པར་གྱི་གཞི་ཆོས་ཅན་གྱི་ཚུལ་དུ་
བློ་ཁ་ཕྱོགས་པའི་སྒོ་ནས་སྒྲ་ལ་རྟག་འཛིན་གྱི་སྒྲོ་འདོགས་ཆོད་ན། བློ་དེས་སྒྲ་
རྟག་སྟོང་དུ་རྟོགས་དགོས་ཞེས་པའི་དོན་ཡིན་པའི་ཕྱིར་རོ།། :
ཀུན་ མཁྱེན་ གྱི་ ཡིག་ ཆར། གཞན་ ཡང་། དེ་འདྲའི་ རྗེས་ དཔག་ གིས།
སྒྲའི་བྱས་པ་དང་སྒྲ་གཉིས་ལ་གཅིག་ཏུ་རྟག་འཛིན་གྱི་སྒྲོ་འདོགས་ཆོད་ཀྱང་
ཐེ་ཚོམ་གྱི་སྒྲོ་འདོགས་མ་ཆོད་པར་ཐལ། དེས་སྒྲ་དང་སྒྲའི་བྱས་པ་གཉིས་ལ་
གཅིག་ཏུ་རྟག་འཛིན་གྱི་སྒྲོ་འདོགས་ཆོད་པ་གང་ཞིག །ཐེ་ཚོམ་གྱི་སྒྲོ་འདོགས་
མ་ཆོད་པའི་ཕྱིར། དང་པོ་གྲུབ་སྟེ། དེས་བྱས་པ་རྟག་འཛིན་གྱི་ཡུལ་སུན་ཕྱུང་
- 357-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བའི་ཕྱིར། ཁྱབ་སྟེ། བློ་དེ་སུན་ཕྱུང་ན་དེ་དང་རིགས་མཐུན་མཐའ་དག་སུན་
ཕྱུང་པར་འགྱུར་བ་རིགས་པའི་དབང་ཕྱུག་དག་བཞེད་པའི་ཕྱིར། ཞེས་དང་།
ཕྱི་རྒོལ་དེས་སྔར་སྒྲ་རྟག་པར་སྒྲོ་འདོགས་ཀྱང་ད་ལྟ་སྒྲོ་འདོགས་མི་བྱེད་པ་དེ་
ངེས་ཤེས་ཀྱིས་སྒྲོ་འདོགས་བསལ་བའི་དོན་ཡིན་པའི་ཕྱིར། ཞེས་གསུངས་
འདུག་པས། ཚད་མ་དེས་སྒྲ་ལ་རྟག་འཛིན་གྱི་སྒྲོ་འདོགས་ཆོད་པར་ཞལ་གྱིས་
བཞེས་པ་ཡིན་ནོ།།
ཚད་མ་བསླུ་མེད་ཅན་ཤེས་པ་སོགས་ཀྱིས་ཚད་མའི་
མཚན་ཉིད་བསྟན་ཚུལ་ལ་དཔྱད་པ།
ཚད་མ་བསླུ་མེད་ཅན་ཤེས་པ། །ཞེས་སོགས་ཀྱི་སྐབས་སུ། ཚད་མའི་
མཚན་ཉིད་བསྟན་ཚུལ་ཟུར་ཙམ་ཞིག་སྨོས་ན། ལྷ་ཤཀ་གཉིས་ཀྱི་འདོད་ཚུལ།
རྣམ་བཤད་དང༌། རྣམ་ངེས་ཊིཀ་ཆེན་སོགས་ལས་གསལ་བར་མ་གསུངས་
ཀྱང་༑ ཊིཀ་ཆེན་ལྟར་བཤད་ན། །
ལྷ་དབང་ བློས། ཚད་མ་བསླུ་མེད་ཅན་ཤེས་པ། །ཞེས་དང༌། མ་ཤེས་
དོན་གྱི་གསལ་བྱེད་ཀྱང་། །ཞེས་པའི་གཞུང་གཉིས་པོས། ཚད་མའི་མཚན་
ཉིད་ཡོངས་རྫོགས་རེ་བསྟན་པར་འདོད་པ་ཡིན་ཏེ། ལྷ་དབང་བློའི་འགྲེལ་
པར༑ དེས་ན་དེ་ལྟར་ཚད་མའི་མཚན་ཉིད་མི་བསླུ་བ་གཅིག་བཤད་དོ། །མ་
ཤེས་དོན་གྱི་གསལ་བྱེད་ཀྱང་། །གཞན་མཚན་ཉིད་གཉིས་པ་ཡིན་ནོ། །ཞེས་
- 358 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གསུངས་པའི་ཕྱིར་རོ།།
སྡེ་བདུན་རྒྱན་ལྟར་ན། ལུང་དེའི་དོན། སྔ་མས་འཇིག་རྟེན་ལ་གྲགས་པ་
དང་༑ ཕྱི་མས་བསྟན་བཅོས་ལ་གྲགས་པའི་མཚན་ཉིད་བསྟན་པར་འདོད་པ་
ཡིན་ཏེ། འགྲེལ་བཤད་ཤཱཀྱ་བློས། གཞན་མཚན་ཉིད་གཉིས་པ་ཞེས་བྱ་བ་ནི།
འཇིག་རྟེན་གྱིས་རྗོད་པར་བྱེད་པས་འདི་ནི་གཅིག་ཡིན་ལ། འདི་ནི་གཞན་
རྣམ་པ་གཉིས་ཡིན་ནོ། །ཞེས་གསུངས་པ་ལྟར་རོ། །ཀུན་མཁྱེན་ཡིག་ཆར་
ཡང་སྡེ་བདུན་རྒྱན་ལྟར་གསུངས། །
དེ་ལྟར་ན་ལྷ་དབང་བློའི་འདོད་པ་འདི་ལ། རིགས་གཏེར་དུ། མཚན་
ཉིད་གཉིས་ཀྱིས་འཇོག་ན་ནི། །མཚོན་བྱ་དེ་ཡང་གཉིས་སུ་འགྱུར། །ཞེས་པ་
འདིས་སྐྱོན་བརྗོད་འདུག་པས། དེ་ལྟར་ན་ས་པཎ་གྱིས་ལྷ་དབང་བློའི་འདོད་
པ་མ་ལོན་པར་འགྱུར་བས་དཔྱད་པར་བྱའོ། །རིགས་རྒྱན་ལྟར་ན། ལྷ་དབང་
བློས༑ ཚད་མའི་མཚན་ཉིད་ཀྱི་ཟུར་ལ་མཚན་ཉིད་ཀྱི་སྒྲས་བསྟན་པ་ཡིན་ཏེ།
གཞུང་སྔ་མས་མཚན་ཉིད་ཀྱི་ཟུར་མི་བསླུ་བ་བསྟན། གཞུང་ཕྱི་མས་མཚན་
ཉིད་ཀྱི་ཟུར་གསར་དུ་ཞེས་པ་བསྟན། གཉིས་ཀ་དྲིལ་བས་ཚད་མའི་མཚན་
ཉིད་ཡོངས་རྫོགས་བསྟན་པར་འདོད། མུན་སེལ་གྱིས། གཞུང་སྔ་མས་མ་་་་
བསླུ་བ་དངོས་སུ་བསྟན་ཅིང་། གསར་དུ་ཤུགས་ལ་བསྟན་པ། རིགས་རྒྱན་
དང་༑ རྣམ་ངེས་དར་ཊིཀ་གཉིས་ཀའི་དགོངས་པར་བཤད། དེ་ལྟར་ཡང་མུན་
སེལ་ལས། རིགས་རྒྱན་གྱི་དགོངས་པ་ནི། གཞུང་སྔ་མས་ཚད་མའི་མཚན་
ཉིད་བསྟན་ཡང་ཚིག་ཟིན་ལ་མ་བསྟན་པ་ལ་དགོངས་པ་འདྲ་སྟེ། དགག་སྒྲུབ་
- 359 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཛད་ལུགས་མང་དུ་འདུག་པས་དཔྱད་པར་བྱ་ལ། རྣམ་ངེས་ཊིཀ་ཆེན་ལས།
སྔ་མས་མི་བསླུ་བ་དངོས་སུ་བསྟན་ཅིང་། གསར་དུ་ཤུགས་ལ་བསྟན་པ་བཞིན་་་་
དུ༑ འདི་དག་གི་དོན་ཡོངས་སུ་དཔྱད་ནས་འཇུག་པ་ན་དོན་བྱ་བ་ལ་བསླུ་བ་
མེད་པའི་ཕྱིར་རོ། །ཞེས་པས་ཀྱང་བསྟན་པར་གསུངས་སོ། །ཞེས་གསུངས་
པའི་ ཕྱིར་རོ། །ཊིཀ་ཆེན་ལྟར་ན། ཤེས་ རབ་འབྱུང་གནས་སྦས་པའམ་རྒྱན་
མཁན་པོས། ཚད་མ་བསླུ་མེད་ཅན་ཤེས་པ། །ཞེས་པས་ཐ་སྙད་པའི་ཚད་མའི་
མཚན་ཉིད་བསྟན་པར་མ་ཟད། མ་ཤེས་དོན་གྱི་གསལ་བྱེད་ཀྱང་། །
ཞེས་པས་ཐོག་མ་མེད་པ་ནས་འཁོར་བར་འདྲིས་པའི་ཆོས་ཅན་གྱི་ཚད་མ་
གང་གིས་ཀྱང་མ་ཤེས་པའི་དོན་དམ་པ་མྱོང་པ་གཉིས་མེད་ཀྱི་དེ་ཁོ་ན་གསལ་
བར་བྱེད་པའི་ཤེས་པ་ཉིད་ཀྱང་དོན་དམ་པའི་ཚད་མའི་མཚན་ཉིད་དུ་བསྟན་
པར་འདོད་ཅིང་། དེ་རང་ལུགས་སུ་མཛད་དོ།།
དེ་ཡང་ཐ་སྙད་པའི་ཚད་མ་དང༌། དོན་དམ་པའི་ཚད་མ་གཉིས་སོ་སོར་
ཕྱེ་ནས་མཚན་ཉིད་དེ་ལྟར་བསྟན་པའི་དགོས་པ་ཡང། བཅོམ་ལྡན་འདས་ཀྱི་
ཇི་སྙེད་པ་མཁྱེན་པའི་ཡེ་ཤེས་དང་ཇི་ལྟ་བ་མཁྱེན་པའི་ཡེ་ཤེས་གཉིས༑ ཐ་
སྙད་པའི་ཚད་མ་དང་དོན་དམ་པའི་ཚད་མ་གཉིས་སོ་སོའི་མཚན་ཉིད་དང་
ལྡན་པའི་སྒོ་ནས་ཚད་མར་བསྒྲུབ་པའི་ཕྱིར་ཡིན་པར་འདོད་ཅིང་། ཁ་ཅིག །
གཞུང་འདིས་ཚད་མ་སྤྱིའི་མཚན་ཉིད་མ་བསྟན་པར་འགྱུར། ཞེས་ཟེར་བའི་
ལན་དུ། ཐ་སྙད་པའི་ཆོས་ལ་མི་བསླུ་བ། ཐ་སྙད་པའི་ཚད་མའི་མཚན་ཉིད་
དང་༑ དོན་དམ་པའི་ཆོས་ལ་མི་བསླུ་བ། དོན་དམ་པའི་ཚད་མའི་མཚན་ཉིད་
- 360 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དུ་ངེས་པ་ན། རང་གི་གཞལ་བྱ་ལ་མི་བསླུ་བའི་ཤེས་པ། ཚད་མའི་མཚན་
ཉིད་དུ་དོན་གྱིས་གོ་བར་འགྱུར་བའི་ཕྱིར། ཞེས་ གསུངས། སྡེ་བདུན་རྒྱན་
ལས༑ རྒྱན་མཁན་པོའི་འདོད་པ་བསྐྱར་བ་ན། ཚད་མ་གཉིས་སོ་སོའི་མཚན་
ཉིད་བསྟན་པར་འཆད་པ་ཊིཀ་ཆེན་དང་བསྟན་ཚུལ་མི་འདྲ་སྟེ། སྡེ་བདུན་རྒྱན་
ལས༑ མི་བསླུ་བའི་ཤེས་པ་ཐ་སྙད་པའི་ཚད་མའི་མཚན་ཉིད་དང་། མ་ཤེས་
དོན་གྱི་གསལ་བྱེད་དོན་དམ་པའི་ཚད་མའི་མཚན་ཉིད་དུ་བསྟན་པར་འདོད་
པ་འགོག་པ་དང་། ཐར་ལམ་གསལ་བྱེད་ལས། བསྟན་ཚུལ་འདི་རྒྱན་མཁན་
པོའི་ལུགས་སུ་འགོག་པ་ན། དོན་དམ་པའི་ཚད་མ་དེ་ཐ་སྙད་པའི་ཚད་མར་
ཐལ་བ་དང་། ཐ་སྙད་པའི་ཚད་མ་ཡང་དོན་དམ་པའི་ཚད་མར་ཐལ་བའི་སྒྲུབ་
བྱེད་འགོད་པའི་སྐབས་ལས་ཤེས་སོ།། །
དེ་ལྟར་ཡང་། སྡེ་བདུན་རྒྱན་ལས། སློབ་དཔོན་རྒྱན་མཁན་པོས། སྔ་མ་
ཐ་སྙད་པའི་ཚད་མའི་མཚན་ཉིད་དང་། ཕྱི་མ་དོན་དམ་པའི་ཚད་མའི་མཚན་
ཉིད་དུ་འདོད་པ་ནི་མི་འཐད་དེ། དོན་དམ་པའི་ཚད་མ་དེ་རང་གི་གཞལ་བྱ་ལ་
མི་བསླུ་བའི་ཤེས་པ་ཡིན་ན། དོན་དམ་པའི་ཚད་མ་ཆོས་ཅན། ཁྱོད་ཐ་སྙད་
པའི་ཚད་མར་ཐལ། རང་གི་ཤེས་བྱ་ལ་མི་བསླུ་བའི་ཚད་མ་ཡིན་པའི་ཕྱིར།
ཞེས་དང་། ཐར་ལམ་གསལ་བྱེད་ལས། ཡང་སྔ་མས་ཐ་སྙད་པའི་ཚད་མའི་
མཚན་ཉིད་དང་
། འདིས་དོན་དམ་པའི་ཚད་མའི་མཚན་ཉིད་བསྟན་ཏོ། །ཞེས་
པ་ཡང་མི་འཐད་དེ། འོ་ན་དོན་དམ་པའི་ཚད་མ་དེ་ཐ་སྙད་པའི་ཚད་མར་ཐལ།
མི་བསླུ་བའི་ཤེས་པ་ཡིན་པའི་ཕྱིར། ཐ་སྙད་པའི་ཚད་མ་ཡང་དོན་དམ་པའི་
- 361 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཚད་མར་ཐལ། མ་ཤེས་དོན་གྱི་གསལ་བྱེད་ཡིན་པའི་ཕྱིར། གལ་ཏེ་དོན་དམ་
པའི་ཚད་མ་ཡིན་ཏེ། དོན་དམ་པ་མ་ཤེས་པ་གསར་དུ་གསལ་བར་བྱེད་པ་
ཡིན་པའི་ཕྱིར་རོ། །ཞེས་པའི་དོན་ནོ་ཞེ་ན། སྔ་མས་ཀྱང་དོན་དམ་པའི་མཚན་
ཉིད་བསྟན་པར་འགྱུར་ཏེ། དོན་དམ་ལ་ཚད་མ་ཡིན་ཏེ། དོན་དམ་ལ་མི་བསླུ་
བའི་ཕྱིར། ཞེས་སྨོས་པས་ཆོག་པའི་ཕྱིར། དེ་བཞིན་དུ་འདིས་ཀྱང་ཐ་སྙད་
པའི་ཚད་མའི་མཚན་ཉིད་བསྟན་པར་ཁས་ལེན་དགོས་པས་སོ་སོར་གཅོད་པ་
མི་འཐད་དོ། །ཞེས་གསུངས་པའི་ཕྱིར་རོ།།
རྒྱན་ མཁན་ པོ་ འགོག་ པའི་ ལན་དུ། ཊིཀ་ཆེན་ ལས། དེའི་ ཕྱིར་ སློབ་
དཔོན་འདིས། རང་གིས་ཡོངས་སུ་བཅད་པའི་གཞལ་བྱ་ལ་མི་བསླུ་བའི་ཤེས་
པ་ཙམ༑ ཐ་སྙད་པའི་ཚད་མའི་མཚན་ཉིད་དུ་གཞུང་སྔ་མས་བསྟན་པར་ཁས་
བླངས་སྙམ་དུ་ཡིད་ལ་བཞག་ནས། དོན་དམ་པའི་ཚད་མ་ཡང་ཐ་སྙད་པའི་
ཚད་མར་ཐལ་བ་འཕེན་པ་སོགས་ནི། གནས་མེད་ཅིང་གོ་སྐབས་མེད་དོ།
ཞེས་གསུངས་པས་ཀྱང་ཤེས་སོ།།
རང་ ལུགས་ནི། ཚད་མ་བསླུ་མེད་ཅན་ཤེས་པ། །ཞེས་དང་། མ་ཤེས་
དོན་གྱི་གསལ་བྱེད་ཀྱང་། །ཞེས་པའི་གཞུང་གཉིས་ཀས་ཚད་མའི་མཚན་ཉིད་
ཡོངས་སུ་རྫོགས་པ་རེ་བསྟན་ཀྱང་། ཚིག་རྐང་དང་པོར། གསར་དུ་ཞེས་པ་
ཁོང་ན་གནས་ཀྱང་གསལ་པོར་མེད་པས། མི་བསླུ་བ་ཙམ་གྱིས་ཚད་མའི་
མཚན་ཉིད་རྫོགས་ སམ་ཞེ་ན། མ་ཡིན་ཏེ། གསར་དུ་ཞེས་ཀྱང་དེའི་མཚན་
ཉིད་ཀྱི་ཟུར་དུ་སྨོས་དགོས་སོ་ཞེས་མཚན་ཉིད་ཀྱི་ཁྱད་པར་དེ་ལ་དོགས་པ་
- 362 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ན་
གཅོད་པ་ལ། མ་ཤེས་དོན་གྱི་གསལ་བྱེད་ ཀྱང་། །ཞེས་ གསུངས། དེ་ལྟར་
ཡང་ཐར་ལམ་གསལ་བྱེད་ལས། མི་བསླུ་བ་ཙམ་གྱིས་ཚད་མའི་མཚན་ཉིད་
རྫོགས་པ་མ་ཡིན་ཏེ། སྔར་མ་ཤེས་པའི་དོན་གྱི་གསལ་བྱེད་དེ་དང་པོའམ།
གསར་དུ་ཤེས་ཀྱང་དེའི་མཚན་ཉིད་ཀྱི་ཟུར་དུ་སྨོས་དགོས་པའི་ཕྱིར། ཞེས་
དང་༑ རྣམ་ངེས་ཊིཀ་ཆེན་ལས། རྣམ་འགྲེལ་ལས། ཚད་མའི་མཚན་ཉིད་མི་
བསླུ་བོ་དང་། མ་ཤེས་དོན་གསལ་གཉིས་བཤད་པ་དོན་ལྡོག་མི་འདྲ་བ་རེ་
སྟོན་པ་མ་ཡིན་གྱི། ཚད་མ་བསླུ་མེད་ཅན་ཤེས་པ། །ཞེས་པར་དང་པོ་དང་
གསར་པའི་དོན་ཁོང་ན་གནས་ཀྱང་གསལ་པོར་མེད་པས་ཕྱི་མས་མཚན་ཉིད་
ཀྱི་ཁྱད་པར་དེ་ལ་དོགས་པ་གཅོད་པ་ཡིན་ཏེ། རྣམ་འགྲེལ་གྱི་རྣམ་བཤད་དུ་
རྒྱས་པར་བཤད་ཟིན་པ་ལས་ཤེས་པར་བྱའོ། །ཞེས་དང་། མཐའ་དཔྱོད་ཆེན་
མོ་ལས། ཚད་མ་བསླུ་མེད་ཅན་ཤེས་པ། །ཞེས་བཤད་པ་ལྟར། མི་བསླུ་བའི་
ཤེས་པ་ཡིན་པ་ཙམ་གྱིས་ཚད་མའི་མཚན་ཉིད་ཡོངས་སུ་རྫོགས་སམ་ཞེ་ན།
དེ་མ་ཡིན་པར་ཐལ། དང་པོའམ་སྔར་མ་ཤེས་པའི་དོན་གྱི་གསལ་བྱེད་ཀྱང་
ཚད་མའི་མཚན་ཉིད་ཀྱི་ཟུར་དུ་དགོས་པའི་ཕྱིར། ཞེས་གསུངས་པའི་ཕྱིར་རོ། །
འདི་ལྟར་བཤད་པ། སློབ་དཔོན་ལྷ་དབང་ བློས་ཀྱང་བཞེད་པར་ཊིཀ་ཆེན་
ལས་གསུངས་པའི་ཕྱིར་ཏེ༑ དེ་ཉིད་ལས། གཞུང་འདི་དག་གི་དོན་ལ་སློབ་
དཔོན་ལྷ་དབང་བློ་ནི་འདི་ལྟར་འཆད་དེ། སྔར་བསླུ་མེད་ཅན་ཤེས་པ་ཞེས་
པར་བཤད་པ་དེ་ཉིད་ཚད་མའི་མཚན་ཉིད་ཡིན་པར་མ་ཟད། མ་ཤེས་དོན་གྱི་
གསལ་བྱེད་ཀྱང་ཚད་མའི་མཚན་ཉིད་ཡིན་ནོ་ཞེས་གཞུང་སྔ་ཕྱི་གཉིས་ཀས་
- 363 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཚད་ མའི་ མཚན་ ཉིད་ ཡོངས་རྫོགས་ རེ་ སྟོན་ པར་ འདོད་ པ་ ཡིན་ ཏེ། ཞེས་
སོགས་གསུངས་པའི་ཕྱིར་རོ།། །།
རྒྱན་མཁན་པོའི་འདོད་པ་ནི་སྔར་བཤད་པ་ལྟར་མ་ཡིན་ཏེ། དེའི་ལུགས་
ལ༑ ཚད་མ་བསླུ་མེད་ཅན་ཤེས་པ། །ཞེས་དང་། མ་ཤེས་དོན་གྱི་གསལ་བྱེད་
ཀྱང་༑ ༑ཞེས་པའི་གཞུང་གཉིས་ཀས་ཚད་མའི་མཚན་ཉིད་ཡོངས་རྫོགས་རེ་
བསྟན་པ་རིང་ལུགས་ལྟར་ཡིན་པའི་ཕྱིར་རོ།།
འོ་ན། རྒྱན་ལས། ཐ་སྙད་ལས་ནི་ཚད་མ་ཉིད། །ཅེས་བྱ་བ་བཤད་དེ།
དེ་ལས་འདི་ནི་དོན་དམ་པའི་ཚད་མའི་མཚན་ཉིད་ཡིན་ལ། སྔ་མ་ནི་ཐ་སྙད་
པའི་ཡིན་ནོ། །ཞེས་གསུངས་པ་དང་འགལ་ལམ་ཞེ་ན། དེ་ལྟར་མ་ཡིན་ཏེ།
གཞུང་འདིའི་དོན། ཐ་སྙད་པ་ལ་གསར་དུ་མི་བསླུ་བའི་ཤེས་པ་དང་། དོན་
དམ་པ་ལ་གསར་དུ་མི་བསླུ་བའི་ཤེས་པ་ཚད་མའི་མཚན་གཞི་ཡིན་ཞིང་། དེ་
ལ་མཚན་ཉིད་ཀྱི་སྒྲས་བསྟན་ནས་བཤད་པའི་ཕྱིར་ཏེ། ཐར་ལམ་གསལ་བྱེད་
ལས༑ འོ་ན། རྒྱན་མཁན་པོས་དེ་ལྟར་བཤད་པ་ཅི་ཞེ་ན། དེ་ནི་དོན་དམ་པའི་
ཚད་མའི་མཚན་གཞི་ལ་མཚན་ཉིད་ཀྱི་སྒྲས་བསྟན་པ་ཡིན་གྱི། དོན་གྱི་ལྡོག་
པ་སོ་སོར་བསྟན་འདོད་པ་མ་ཡིན་ཏེ། ཚད་མ་སྤྱིའི་མཚན་ཉིད་བསྟན་པ་ཙམ་
གྱིས་ནུས་པའི་ཕྱིར། ཞེས་གསུངས་པའི་ཕྱིར་རོ།། དེ་
གཞན་ཡང་༑ ལྷ་དབང་བློས་འཇིག་རྟེན་ལ་གྲགས་པ་བསྟན་བཅོས་ལ་
གྲགས་པའི་ཚད་མའི་མཚན་ཉིད་སོ་སོར་བསྟན་པ་འདོད་པ་ལྟར་ན། རིགས་
གཏེར་དུ། མཚོན་བྱ་ཚད་མ་དེ་རང་ལྡོག་ཐ་དད་པ་གཉིས་ཡིན་པར་ཐལ་བ་
- 364 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
1
འཕེན་པའི་དོན་མེད་ལ། དར་ཊཱིཀ་ལས་མཚན་ཉིད་ཡོངས་རྫོགས་རེ་བསྟན་
པ་ལྷ་དབང་བློའི་ལུགས་སུ་བྱས་ནས། རིགས་གཏེར་གྱིས་དེ་འགོག་ཚུལ་
གསལ་བར་གསུངས་པའི་ཕྱིར་རོ། །ལྷ་ཤཀ་གཉིས་ཀྱི་ལུགས་གཞན་དག་
གིས་ བསྐྱར་ བ་ ལྟར་ན། རྣམ་བཤད་ དང་། རྣམ་ངེས་ དར་ཊིཀ་ཏུ་ དགག་
གཞག་མཛད་རྒྱུར་སྣང་ཡང་མ་མཛད་པའི་ཕྱིར་ན། དེ་གཉིས་དང་། རྒྱན་
མཁན་པོའི་དགོངས་པ་རྣམ་བཤད་དང་མཐུན་ནམ་སྙམ་ཡང་ད་དུང་དཔྱད་
པར་བྱའོ།། ་་་་་་་་་་་་་་
།
རང་ངེས་དང་གཞན་ངེས་ཀྱི་ཚད་མའི་མཚན་ཉིད་དང་
དབྱེ་བ་ལ་དཔྱད་པ། དེ་
དང་པོ་མཚན་ཉིད་ལ་དཔྱད་པ།
|
ལ
རང་ལས་རང་གི་ངོ་བོ་རྟོགས། །ཐ་སྙད་ལས་ནི་ཚད་མ་ཉིད། ཅེས་པའི་
སྐབས་སུ། ཚིག་རྐང་དང་པོས་རང་ལས་ངེས་ཀྱི་ཚད་མའི་མཚན་ཉིད་དང་།
ཚིག་རྐང་གཉིས་པས་གཞན་ལས་ངེས་ཀྱི་ཚད་མའི་མཚན་ཉིད་བསྟན་པ་
འགྲེལ་བྱེད་ཕལ་ཆེ་བ་མཐུན་ལ། ཚད་མ་དེ་གཉིས་ཀྱི་དོན་འཇོག་ཚུལ་ཚིག་
ཟིན་ལ་མི་མཐུན་པ་མང་དུ་སྣང་ཡང་། ཕལ་ཆེར་དགོངས་པ་གཅིག་ཏུ་གནས་
ཏེ༑ དེ་ཡང་འདི་ལྟར་། གསར་དུ་མི་བསླུ་བའི་ཤེས་པ་གང་ཞིག །རང་གི་
= 365 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཞལ་བྱའི་བདག་ཉིད་ཡུལ་སྟེང་དུ་གནས་པ་མེད་ན་ཚད་མ་རང་ཉིད་མི་
འབྱུང་བ་ལ་རང་སྟོབས་ཀྱིས་ངེས་པ་འདྲེན་པ། རང་ལས་ངེས་ཀྱི་ཚད་མའི་
མཚན་ཉིད། དེ་གང་ཞིག །རང་གི་གཞལ་བྱའི་བདག་ཉིད་ཡུལ་སྟེང་དུ་གནས་
པ་མེད་ན་ཚད་མ་རང་ཉིད་མི་འབྱུང་བ་ལ་གཞན་སྟོབས་ཀྱིས་ངེས་པ་འདྲེན་
དགོས་པ། གཞན་ལས་ངེས་ཀྱི་ཚད་མའི་མཚན་ཉིད་ཡིན་པའི་ཕྱིར་ཏེ། རྣམ་
ངེས་ལས། མངོན་སུམ་ཡང་ནི་དོན་མེད་ན། །མི་འབྱུང་བ་ལ་ཚད་མ་ཉིད། །
འབྲེལ་བ་ཡི་ནི་རང་བཞིན་དེ། །རྒྱུ་ཡིན་པས་ན་གཉིས་ཀ་མཚུངས། །ཞེས་
པའི་རིགས་པས་གྲུབ་པའི་ཕྱིར་དང་། རྣམ་ངེས་དར་ཊཱིཀ་ལས། གསར་དུ་མི་
བསླུ་བ་གང་ཞིག །རང་གི་གཞལ་བྱའི་བདག་ཉིད་ཡུལ་སྟེང་དུ་གནས་པ་མེད་
ན་ཚད་རང་ཉིད་མི་འབྱུང་བ་ལ་རང་སྟོབས་ཀྱིས་ངེས་པ་འདྲེན་པ་དང་། ཚད་
མ་གཞན་གྱི་སྟོབས་ཀྱིས་ངེས་དགོས་པའོ། །ཞེས་གསུངས་པའི་ཕྱིར་རོ། །འོ་
ན་༑ ཐར་ལམ་གསལ་བྱེད་ལས། དེས་ན། མི་བསླུ་བའི་ཆ་རང་སྟོབས་ཀྱིས་
ངེས་ན་ རང་ ངེས་ དང་། གཞན་ སྟོབས་ ཀྱིས་ངེས་ན་ གཞན་ངེས་ སོ། །ཞེས་
གསུངས་པ་དང་མི་འགལ་ལམ་ཞེ་ན། མི་འགལ་ཏེ། དེའི་དོན་ནི། རང་གི་
གཞལ་བྱའི་བདག་ཉིད་དེ་མེད་ན་ཚད་མ་རང་ཉིད་མི་འབྱུང་བར་རང་ཉམས་
སུ་མྱོང་བའི་ རང་ རིག་ གི་སྟོབས་ ཀྱིས་ ངེས་ པ་དང་། དེ་ལྟར་མ་ངེས་ པར་
གཞན་སྟོབས་ཀྱིས་ངེས་པ། རང་ལས་ངེས་དང་། གཞན་ལས་ངེས་ཀྱི་ཚད་
མའི་དོན་དུ་འཇོག་པ་དེའི་དོན་ཡིན་པའི་ཕྱིར་རོ། །ཡང་ན། རང་གི་གཞལ་
བྱའི་བདག་ཉིད་ལ་མི་བསླུ་བའི་ཆ་རང་ཉམས་སུ་མྱོང་བའི་རང་རིག་གིས་
- 366 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
ངེས་པ་དང་། མ་ངེས་པ་ཞེས་སྦྱར་རོ།། །།
དེ་ ལྟ་མིན་པར་ཚིག་ཟིན་ ལྟར་ ཁས་ བླངས་ན། སྔོ་འཛིན་དབང་པོའི་
མངོན་སུམ་ཚད་མ་དང༌། རྒྱང་ཕན་པའི་རྒྱུད་ཀྱི་དུ་བའི་རྟགས་ལས་དུ་ལྡན་ལ་
ལ་མེ་རྟོགས་པའི་ཚད་མ་རང་ངེས་ཀྱི་ཚད་མ་མིན་པར་ཐལ་བ་དང༌། ཡང་ན།
ཚད་མ་ཡིན་ན་རང་ལས་ངེས་ཀྱི་ཚད་མ་ཡིན་པས་ཁྱབ་པར་ཐལ་བའི་སྐྱོན་
ཡོད་པའི་ཕྱིར་རོ། །འོག་དེ་མ་ཐག་པའི་ལུང་གི་དོན་ནི། རྒྱང་ཕན་གྱི་རྒྱུད་ཀྱི་
མེ་རྟོགས་པའི་ཚད་མ་དེ་རང་གི་གཞལ་བྱའི་བདག་ཉིད་མེ་ལ་མི་བསླུ་བར་
རང་ཉམས་སུ་མྱོང་བའི་རང་རིག་གི་སྟོབས་ཀྱིས་ངེས་པ་དྲངས་པའི་ཕྱིར་མེ་
ལ་མི་བསླུ་བའི་དོན་ལེགས་པར་གྲུབ་བོ་ཞེས་པའི་དོན་ནོ། །དེ་ལྟར་ཡང་ཐར་
ལམ་གསལ་བྱེད་ལས། རང་མྱོང་བའི་རང་རིག་མངོན་སུམ་ཚད་མ་ལས་རང་
གི་ངོ་བོ་རྟོགས་པ་ན། དེ་དང་གྲུབ་བདེ་རྫས་གཅིག་པའི་མི་བསླུ་བ་ཡིན་པའི་
ཆ་ལ་རང་སྟོབས་ཀྱིས་ངེས་པ་འདྲེན་པ་མཐོང་བའི་ཕྱིར་དང་། ཚད་མ་ཁ་ཅིག་
རང་གི་གཞལ་བྱ་རྟོགས་དུས་ལས་ཕྱིས་འབྱུང་བའི་ཐ་སྙད་བྱེད་པའི་ཚད་མ་
ལས༑ མི་བསླུ་བའི་ཚད་མ་ཉིད་དུ་ངེས་དགོས་པ་མཐོང་བའི་ཕྱིར། ཞེས་དང༌།
རིགས་རྒྱན་ལས། རང་ལས་ངེས་ཀྱི་ཚད་མའི་མཚན་ཉིད། ཚད་མ་གང་ཞིག །
རང་གི་གཞལ་བྱའི་བདག་ཉིད་ཡུལ་སྟེང་དུ་གནས་པ་མེད་ན་རང་ཉིད་མི་
འབྱུང་བ་ལ་རང་སྟོབས་ཀྱིས་ངེས་པ་འདྲེན་ནུས་པ། ཞེས་དང༌། གཞན་ལས་
ངེས་ཀྱི་ཚད་མའི་མཚན་ཉིད། ཚད་མ་གང་ཞིག །རང་གི་གཞལ་བྱའི་བདག་
ཉིད་ཡུལ་སྟེང་དུ་གནས་པ་མེད་ན་རང་ཉིད་མི་འབྱུང་བ་ལ་གཞན་སྟོབས་ཀྱིས་
-367 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ངེས་པ་འདྲེན་དགོས་པ། ཞེས་རྣམ་ངེས་དར་ཊིཀ་ཇི་ལྟ་བ་བཞིན་དུ་བཤད་
པའི་ཕྱིར་དང་༑ མུན་སེལ་ལས་ཀྱང་། དང་པོ་ནི། ཚད་མ་གང་ཞིག །རང་གི་
གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་པའི་ཚེ་རང་
ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་པའོ། །ཞེས་
དང་༑ དང་པོ་ནི། རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་
གནས་པ་མེད་པའི་ཚེ་རང་ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་
འདྲེན་པར་མི་ནུས་པའི་གསར་དུ་མི་བསླུ་བའི་རིག་པའོ། །ཞེས་དང་། མངོན་
ལེའུའི་བརྗེད་བྱང་ལས་ཀྱང་། གཞལ་བྱའི་དོན་མེད་ན་ཚད་མ་རང་ཉིད་མི་
འབྱུང་བ་ལ་ཐེ་ཚོམ་དྲངས་ནས་དེ་སེལ་བྱེད་ཚད་མ་གཞན་ལ་རག་ལས་
པའང་ཡོད་ལ། རང་ཉིད་ཀྱིས་སེལ་བར་བྱེད་པའང་ཡོད་པའི་དོན་ནོ། །ཞེས་
གསུངས་ཤིང་། དེ་དང་མཐུན་པར་རིགས་ཐིག་དར་ཊིཀ་ལས། མཚན་ཉིད་ནི་
གསར་དུ་མི་བསླུ་བའི་ཤེས་པ་གང་ཞིག །རང་གི་གཞལ་བྱའི་དོན་སྣང་བ་
ལྟར་དུ་གྲུབ་པ་མེད་ན༑ རང་ཉིད་མི་འབྱུང་བ་ལ་ཐེ་ཚོམ་འདྲེན་པ་གཞན་ངེས་
དང་༑ མི་འདྲེན་པ་རང་ངེས་ཞེས་བྱའོ། །ཞེས་གསུངས་པའི་ཕྱིར་རོ། །
དེ་ལྟར་ན་ཚད་མ་སྔ་མའི་སྟོབས་ཀྱིས་དྲངས་པའི་ཐེ་ཚོམ་ཟ་བའི་གཞིར་
གྱུར་པའི་སྐྱེས་བུའི་མངོན་པར་འདོད་པའི་དོན་དེ་གཞན་ལས་ངེས་ཀྱི་ཚད་
མའི་གཞལ་བྱའི་བདག་ཉིད་དམ། བདག་ཉིད་མཐར་ཐུག་པའི་དོན་དང་།
ཚད་མ་དེས་རང་གི་གཞལ་བྱ་ངེས་པ་ན་དེའི་སྟོབས་ཀྱིས་ལྡོག་པ་གཞན་ལ་ཐེ་
ཚོམ་མི་འདྲེན་ཞིང་གཞལ་བྱ་དེ་ངེས་པ་ཙམ་གྱིས་ཚད་མ་དེའི་བྱ་བ་རྫོགས་པ་
- 368 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དེ༑ རང་ལས་ངེས་ཀྱི་ཚད་མའི་གཞལ་བྱའི་བདག་ཉིད་དམ། བདག་ཉིད་
མཐར་ཐུག་པའི་དོན་ནོ། །སློབ་དཔོན་ཆོས་མཆོག་གིས་ནི། ཚད་མ་དེ་གཉིས་
ཀྱི་ཁྱད་པར་སྔར་བཤད་པ་ལྟར་བཞེད་པ་ཡིན་ནོ། །
རང་རེས། ཚད་མ་བསླུ་མེད་ཅན་ཤེས་པ། །ཞེས་པས། གསར་དུ་མི་བསླུ་
བའི་རིག་པ། ཚད་མའི་མཚན་ཉིད་དུ་བསྟན་པ་ན། ཁོ་ན་རེ། དེ་ཚད་མའི་
མཚན་ ཉིད་ དང༌། སྔོ་ འཛིན་ དབང་ མངོན་ ཚད་ མའི་ མཚན་ གཞི་ ཡིན་ ན།
མཚན་གཞིའི་སྟེང་དུ་མཚན་ཉིད་ངེས་བྱེད་ཀྱི་ཚད་མ་ཇི་ལྟ་བུ་ཞེ་ན། འདི་ལ་
དཔྱོད་པ་པ་ཁ་ཅིག །ཚད་མ་ཡིན་ན་གཞན་ལས་ངེས་ཀྱི་ཚད་མ་ཡིན་པས་
ཁྱབ་སྟེ། རང་རིག་མེད་པའི་ཕྱིར་ཞེས་ཟེར་ཏེ། ཆོས་མཆོག་གིས་དེའི་འདོད་
པ་བརྗོད་པ་ན། ཤེས་པ་ཇི་བཞིན་དོན་དེ་དག །སྒྲུབ་པ་སོ་སོར་རྫོགས་བྱེད་
པ༑ ༑ཇི་བཞིན་དོན་ཤེས་ཚད་མ་དག །མ་ལུས་པ་ནི་གཞན་ལས་ཡིན། ། །
ཞེས་གསུངས། །དེ་འགོག་པ་ལ། རང་ལས་རང་གི་ངོ་བོ་རྟོགས། །དེའི་དོན་
འཆད་པ་ལ། འཐད་ལྡན་ཆེ་བ་ལས། འཇུག་པར་བྱེད་པའི་མངོན་སུམ་ཡང་
ལ་ལ་ནི་རང་ཁོ་ན་ལས་ཏེ། འཁྲུལ་བའི་དོགས་པ་མཐའ་དག་བསལ་ནས་
རང་བཞིན་གྱི་ཁྱད་པར་ཁོང་དུ་ཆུད་པ་གང་ཡིན་པའོ། །འདི་ལྟར་སྒྲོན་མེས་
གཟུགས་གསལ་བར་བྱས་པ་ན་སྔོན་པོ་ཡང་དམར་པོ་ཉིད་དང༌། མིག་སེར་
གྱིས་ཉམས་པས་དཀར་པོ་ཡང་སེར་པོ་དང་། ཐག་རིང་པོ་ལས་ཆུང་ངུ་ཡང་
ཆེན་པོ་དང་། གཉིད་ཀྱིས་ཐམས་ཅད་ཕྱིན་ཅི་ལོག་ཏུ་མཐོང་སྟེ། དེའི་གང་
ཞིག་རྨི་ལམ་ལ་སོགས་པས་ཤེས་པ་མ་བསླད་པ་དང་། ཡུལ་ཉེ་བ་དང་།
-369 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གསལ་བྱེད་མི་མཐུན་པ་མ་ཡིན་པས་དངོས་པོ་བཟུང་བ་ནི་དེའི་རང་བཞིན་
མྱོང་བ་ཉིད་ཀྱིས་དོན་དམ་བདེན་པར་ངེས་པར་འགྱུར་ཏེ། དེ་ལྟ་བུར་གྱུར་པ་
ནི་འཁྲུལ་པ་མེད་པར་ལན་གཅིག་མ་ཡིན་པར་མཐོང་ནས་ཐ་སྙད་གོམས་པ་
ལས་མཚོན་པའི་ཕྱིར་རོ། །དེས་ན་རང་གི་ངོ་བོ་ལས་དོན་མེད་ན་མི་འབྱུང་
བར་གྲུབ་པའོ། །ཞེས་དང་། དཔྱོད་པ་པའི་ནང་ཚན་གཞོན་ནུ་མང་ལེན་ན་རེ།
རིག་བྱེད་ཚད་མར་བསྒྲུབ་པའི་ཕྱིར་དུ། ཚད་མ་ཡིན་ན་རང་ལས་ངེས་ཀྱི་ཚད་
མ་ཡིན་པས་ཁྱབ་བོ་ཞེས་ཟེར་ཏེ། དེའི་འདོད་པ་བརྗོད་པ་ན། ཆོས་མཆོག་
གིས༑ ཚད་མ་ཐམས་ཅད་རང་ཉིད་ལས། །ཚད་མ་ཉིད་དུ་རབ་གྲུབ་འགྱུར། །
རང་ལས་ཚད་མ་མ་ཡིན་པར། །གཞན་ལས་བྱ་བར་ནུས་མ་ཡིན། །ཞེས་
གསུངས༑ དེ་འགོག་པ་ལ། ཐ་སྙད་ལས་ནི་ཚད་མ་ཉིད། །ཅེས་ གསུངས།
དེའི་དོན་འཆད་པ་ལ། འཐད་ལྡན་ཆེ་བ་ལས། ཤིང་ཤ་པ་ཉིད་ཀྱི་ཁྱད་པར་
མེད་ན་མི་འབྱུང་བར་ངེས་པ་ནི། གཞན་ལས་ངེས་ཡིན་ནོ། །ཞེས་རང་མྱོང་
རང་རིག་མངོན་སུམ་ལས་རང་གི་ངོ་བོ་རྟོགས་པ་ན། དེ་དང་གྲུབ་བདེ་གཅིག་
པའི་རང་ཉིད་མི་བསླུ་བ་རང་སྟོབས་ཀྱིས་ངེས་ནུས་པ། རང་ངེས་དང་། རང་
ལས་ཕྱིས་འབྱུང་བའི་ཐ་སྙད་པའི་ཚད་མ་ཉིད་ལས་ནི་རང་ཉིད་མི་བསླུ་བར་
རྟོགས་ནུས་པ། གཞན་ལས་ངེས་ཀྱི་དོན་དུ་གསུངས་པའི་ཕྱིར། དེ་ལྟར་ཡང་།
མཐའ་དཔྱོད་ཆེན་མོ་ལས། གཉིས་པ་འགོག་པ་ལ་ནི་ཚད་མ་ཉིད། ཅེས་པ་
གསུངས་སོ།།
དེས་ན་ཚད་མའི་མཚན་གཞི་ཡིན་ན། རང་ཉིད་མི་བསླུ་བ་ཡིན་པར་རང་
-370-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཉིད་ལས་ཕྱིས་འབྱུང་ཚད་མས་ངེས་པས་མ་ཁྱབ་སྟེ། ཚད་མའི་མཚན་གཞི་
ཡང་ཡིན། རང་མྱོང་རང་རིག་མངོན་སུམ་ལས་རང་གི་ངོ་བོ་རྟོགས་པ་ན། དེ་
དང་གྲུབ་བདེ་གཅིག་པས་རང་ཉིད་མི་བསླུ་བ་རང་སྟོབས་ཀྱིས་ངེས་ནུས་པ་
ཡང་ཡིན་པའི་གཞི་མཐུན་ཡོད་ཕྱིར། ཚད་མའི་མཚན་གཞི་ཡིན་ན། རང་ཉིད་
མི་བསླ་བ་ཡིན་པ་ངེས་པས་མ་ཁྱབ་སྟེ། ཚད་མའི་མཚན་གཞི་ཡང་ཡིན། རང་
ལས་ཕྱིས་འབྱུང་བའི་ཐ་སྙད་པའི་ཚད་མ་ཉིད་ལས་ནི་རང་ཉིད་མི་བསླུ་བར་
རྟོགས་ནུས་ པ་ ཡང་ ཡིན་ པའི་གཞི་མཐུན་པ་ཡོད་པའི་ཕྱིར། ཞེས་ པ་ ཆོས་
མཆོག་གི་ལུགས་སོ། །ཞེས་གསུངས་པའི་ཕྱིར་རོ།།
སློབ་དཔོན་ལྷ་དབང་བློ་ནི་འདི་ལྟར་བཞེད་དེ། རང་རེས་སྔར་ལྟར་ཁས་
བླངས་པ་ལ། ཚད་མ་དེ་ཤེས་པ་ཡིན་པར་གང་ལས་ངེས། བྱེ་བྲག་ཏུ་དེ་ཚད་
མ་ཡིན་པར་གང་ལས་ངེས་ཤེ་ན། དང་པོའི་ལན་སྟོན་པ་ལ། རང་ལས་རང་
གི་ངོ་བོ་རྟོགས། །གཉིས་པའི་ལན་སྟོན་པ་ལ། ཐ་སྙད་ལས་ནི་ཚད་མ་ཉིད། །
ཅེས་གསུངས། དེའི་དོན་འཆད་པ་ལ། ལྷ་དབང་བློའི་དཀའ་འགྲེལ་ལས། འོ་
ན་༑ གལ་ཏེ་ཁྱེད་ཅག་གི་ཚད་མའི་མཚན་ཉིད་ཇི་ལྟར་གྲུབ་པ་ཡིན་ཞེ་ན། ཁོ་
བོ་ཅག་གིས་ནི། རང་ལས་རང་གི་ངོ་བོ་རྟོགས། །རང་རིག་པ་ལ་ཚད་མ་ཞེས་
བྱ་བའི་ཤེས་པ་དེའི་ཤེས་པ་ཡོད་པ་ཉིད་གྲུབ་པ་ཡིན་གྱི། ཚད་མ་ཉིད་ནི་མ་
ཡིན་ནོ། །གལ་ཏེ་ཤེས་པ་ཡོད་པ་ཉིད་ལས་ཐ་དད་པ་མེད་པའི་ཕྱིར་ཚད་མ་
ཉིད་ཀྱང་བཟུང་བ་ཉིད་ཡིན་ནོ་ཞེ་ན། བདེན་ཏེ་མངོན་སུམ་དེ་ནི་ཚད་མར་སྐྱེ་
བ་མ་ཡིན་པའི་ཕྱིར། དེ་ཡང་བཟུང་བ་ཉིད་ནི་ཡིན་མོད་ཀྱི། འོན་ཀྱང་བཟུང་
- 371-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བའི་རྣམ་པ་གང་ཡིན་པ་དག་ལ་ཡང་ངེས་པ་སྐྱེད་པར་བྱེད་པ་དེ་ལ་འཇུག་
པར་བྱེད་པའི་ཚད་མ་ཉིད་དུ་འདོད་ཀྱི་གཞན་དུ་མིན་ནོ། །མཐོང་བ་ལ་ཁྱད་
པར་མེད་ན་རྣམ་པ་གང་དོན་དུ་གཉེར་བ་དང་། གོམས་པ་དང༌། སྐབས་ལ་
སོགས་པ་ངེས་པའི་རྒྱུ་ཡོད་ན་དེ་ངེས་པ་ཡིན་གྱི་གཞན་ཆོད་པས་ནི་མ་ཡིན་ནོ། །
དེ་བས་ན་ཤེས་པ་ཡོད་པ་ཉིད་དུ་དམིགས་པ་ན་ཚད་མ་ཉིད་བཟུང་དུ་ཟིན་
ཀྱང་མ་བཟུང་བ་དང་འདྲ་བ་ཡིན་ཏེ། ངེས་པ་མེད་པའི་ཕྱིར་རོ། །འོ་ན་ཇི་
ལྟར་ཚད་མ་ཉིད་ངེས་པར་བྱ་ཞེ་ན། ཐ་སྙད་ཀྱིས་ནི་ཚད་མ་ཉིད། །དུས་ཕྱིས་
འབྱུང་བ་ཅན་གྱི་དོན་བྱེད་པའི་ཡུལ་ཅན་གྱི་ཤེས་པའོ། །ཞེས་གསུངས། །
ལུང་དེའི་དོན་ནི། །སྔོན་འཛིན་ཚད་མ་ལྟ་བུ་རང་མྱོང་རང་རིག་མངོན་སུམ་
ལས་རང་གི་ངོ་བོ་ཡོད་ཙམ་དང་ཤེས་པ་ཡིན་པ་རྟོགས་པ་དང་། རང་ལས་
ཕྱིས་འབྱུང་བའི་ཐ་སྙད་པའི་ཚད་མ་ལས་ནི་རང་ཉིད་ཚད་མ་ཉིད་ཡིན་པར་
རྟོགས་པའི་ཕྱིར། ཞེས་པ་སྟེ། མཐའ་དཔྱོད་ཆེན་མོ་ལས། ལྷ་ལྟར་ན། དེའི་
སྐབས་སུ་དེ་ལྟར་ཁས་བླངས་པ་ལ། ཚད་མ་དེ་ཤེས་པ་ཡིན་པར་གང་ལས་
ངེས༑ བྱེ་བྲག་ཏུ་ཚད་མ་ཡིན་པར་གང་ལས་ངེས་ཤེ་ན། དང་པོའི་ལན་སྟོན་
པ་ ལ། རང་ ལས། ཞེས་ གསུངས། གཉིས་ པའི་ ལན་ སྟོན་ པ་ ལ། ཕྱི་ མ་
གསུངས༑ སྔོན་འཛིན་ཚད་མ་ཆོས་ཅན། རང་གི་ངོ་བོ་ཡོད་ཙམ་དང་། ཤེས་
པ་ཡིན་པར་ངེས་བྱེད་ཡོད་དེ། རང་མྱོང་རང་རིག་མངོན་སུམ་ལས། རང་གི་
ངོ་བོ་ཡོད་ཙམ་དང་ཤེས་པ་ཡིན་པ་རྟོགས་པའི་ཕྱིར། དེ་ཆོས་ཅན། རང་ཉིད་
ཚད་མ་ཡིན་པར་ངེས་བྱེད་གཅིག་ཡོད་དེ། རང་ལས་ཕྱིས་འབྱུང་བའི་ཐ་སྙད་
-372 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པའི་ཚད་མ་ལས་ནི་རང་ཉིད་ཚད་མ་ཉིད་ཡིན་པར་རྟོགས་པའི་ཕྱིར། ཞེས་
གསུངས་པའི་ཕྱིར་རོ།།
རྒྱན་མཁན་པོའི་བཞེད་ པ་ ལྟར་ན། ཚད་མའི་མཚན་ཉིད་སྔར་ལྟར་
བསྟན་པ་ལ། འོ་ན། ཚད་མ་དང་ཚད་མིན་གྱི་རྣམ་དབྱེ་གང་ལས་གྲུབ་ཅེ་ན།
དེའི་ལན་སྟོན་པ་ལ། རང་ལས་རང་གི་ངོ་བོ་རྟོགས། །ཞེས་སོགས་རྐང་པ་
གཉིས་བྱུང་། དེའི་དོན་ནི། མཐར་ཐུག་དཔྱོད་པའི་རིག་ཤེས་ཚད་མའི་ངོར།
རང་ལས་རང་གི་ངོ་བོ་མྱོང་བའི་མྱོང་བ་གཉིས་མེད་གཟུང་འཛིན་རྫས་ཐ་དད་
ཀྱིས་སྟོང་པ་ཙམ་ཞིག་ཡོད་ཀྱི། ཚད་མ་དང་ཚད་མིན་གྱི་རྣམ་དབྱེ་མེད་ལ། དེ་
ནི་དེ་ཁོ་ན་ཉིད་ཀྱི་དོན་ལ་མ་བརྟག་པར་འཇུག་པས། ཐ་སྙད་པའི་ཚད་མ་
ཉིད་ ལས་ ཚད་མ་དང་ཚད་མིན་གྱི་རྣམ་ དབྱེ་ ཉིད་འགྲུབ་པའི་ ཕྱིར། ཞེས་
འདོད་ དེ། དེའི་ འདོད་ པ་ བརྗོད་ པ་ ན། ཊིཀ་ཆེན་ ལས། སློབ་ དཔོན་ རྒྱན་
མཁན་པོས། དེ་ཉིད་ཀྱང་བཤད་པའི་རྣམ་གྲངས་བྱས་ཤིང་། གཞན་ཡང་འདི་
ལྟར་འཆད་དེ། ཚད་མ་དང་ཚད་མིན་གྱི་རྣམ་དབྱེ་འདི་ཉིད་གང་ལས་འགྲུབ་
ཅེ་ན། དེ་ལྟ་བུའི་རྣམ་དབྱེ་མཐར་ཐུག་དཔྱོད་པའི་རིག་ཤེས་ཀྱི་ངོར་མེད་དེ། །
མཐར་ཐུག་དཔྱོད་པའི་རིག་ཤེས་ཚད་མའི་ངོར་རང་ལས་རང་གི་ངོ་བོ་མྱོང་
བའི་མྱོང་བ་གཉིས་མེད་གཟུང་འཛིན་རྫས་ཐ་དད་ཀྱིས་སྟོང་པ་ཙམ་ཞིག་ཡོད་
པར་རྟོགས་པའི་ཕྱིར། དེའི་ངོར་མེད་ཀྱང་རྣམ་དབྱེ་དེ་མི་འཐད་པའི་སྐྱོན་མེད་
དེ༑ དེ་ཁོ་ན་ཉིད་ཀྱི་དོན་ལ་མ་བརྟགས་པར་འཇུག་པའི་ཐ་སྙད་པའི་ཚད་མ་
ཉིད་ལས་ཚད་མ་དང་ཚད་མིན་གྱི་རྣམ་དབྱེ་ཉིད་འགྲུབ་པའི་ཕྱིར། ཞེས་དང་།
-373 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
མཐའ་དཔྱོད་ཆེན་མོ་ལས། རྒྱུན་ལྟར་ན། དེའི་སྐབས་སུ་དེ་ལྟར་བྱས་པ་ལ།
འོ་ན། ཚད་མ་དང་ཚད་མིན་གྱི་རྣམ་དབྱེ་བློ་གང་གི་ངོར་འཇོག་ཅེ་ན། ཞེས་
པའི་ལན་སྟོན་པ་ལ། འདི་གསུངས་སོ། །ཚད་མ་དང་ཚད་མིན་གྱི་རྣམ་དབྱེ་
སློབ་པའི་མཐར་ཐུག་དཔྱོད་པའི་རིགས་ཤེས་ཀྱི་ངོར་མེད་དེ། དེའི་ངོར་རང་
མྱོང་རང་རིག་མངོན་སུམ་ལས་རང་གི་ངོ་བོ་མྱོང་བའི་གཉིས་མེད་ཀྱི་ཤེས་པ་
རྫས་ ཐ་ དད་ པས་ སྟོང་ པའི་ སྟོང་ ཉིད་ ཙམ་ ཞིག་ རྟོགས་ པའི་ ཕྱིར། ཞེས་
གསུངས་པའི་ ཕྱིར་རོ། །དེ་ལྟར་ན་ལྷ་དབང་བློ་དང་རྒྱན་མཁན་པོས། རང་
ལས་ རང་གི་ངོ་བོ་རྟོགས། །ཞེས་སོགས་རྐང་པ་གཉིས་པོ་རང་ངེས་དང་།
གཞན་ངེས་ཀྱི་ཚད་མའི་མཚན་ཉིད་སྟོན་པ་ལ་མི་སྦྱོར་བ་ཡིན་ནམ་སྙམ་ཡང་
དཔྱད་པར་བྱའོ།། །
ཊཱིཀ་ཆེན་ལས། རང་ལས་རང་གི་ངོ་བོ་རྟོགས། །ཞེས་སོགས་ཀྱི་གཞུང་
གི་དོན་འགྲེལ་པ་ན། ཚད་མ་རྣམས་ཀྱི་རང་གི་ངོ་བོ་གཞལ་བྱ་ལ་མི་བསླུ་བ་
ནི༑ རང་མྱོང་བའི་རང་རིག་མངོན་སུམ་ལས་རྟོགས་ལ། མི་བསླུ་བའི་ཤེས་པ་
དེ་ཚད་མ་ཡིན་པ་ནི། ཕྱིས་འབྱུང་གི་ཐ་སྙད་པའི་ཚད་མ་ལ་བརྟེན་ནས་རྟོགས་
ཞེས་འཆད་པ་ཙམ་མ་གཏོགས། རང་ངེས་དང་གཞན་ངེས་ཀྱི་མཚན་ཉིད་
གསལ་པོར་མ་གསུངས་ལ། སྡེ་བདུན་རྒྱན་གྱིས་ཀྱང་། དེ་དང་མཐུན་པར་
གསུངས་སོ། །པཎ་ཆེན་དང་། ཀུན་མཁྱེན། རྗེ་རྟ་ནག་པ་སོགས་ཀྱི་ཡིག་ཆར་
ཡང་༑ ཚད་མ་དེ་གཉིས་ཀྱི་མཚན་ཉིད་རྣམ་ངེས་དར་ཊཱིཀ་དང་མཐུན་པར་
གསུངས༑ སྡེ་བདུན་འཇུག་སྒོ་ལས། ཚད་མ་དེ་གཉིས་ཀྱི་ཁྱད་པར་ནི། ཚད་མ་
-374 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གང་ཞིག །
རང་ཉིད་ཚད་མ་ཡིན་པར་རང་སྟོབས་ཀྱིས་ངེས་པ་འདྲེན་པ་དང༌། གཞན་
སྟོབས་ཀྱིས་ངེས་པ་འདྲེན་པ་ལ་འཇོག་པ་དང་། དེ་གཉིས་རེ་རེ་ལའང་རྗེས་
དཔག་དང་མངོན་སུམ་བཞི་རེ་ཡོད་པར་གསུངས་འདུག་ཀྱང་། གཞན་གྱི་
འདོད་པ་བཀོད་པ་ཙམ་ལས། གཞུང་རང་གི་དགོངས་པ་མིན་པར་སེམས་ཏེ་
དཔྱད་པར་བྱའོ།། །
གཉིས་པ་ཚད་མ་དེ་གཉིས་ཀྱི་དབྱེ་བ་ལ་དཔྱད་པ།
ཚད་མ་དེ་གཉིས་ཀྱི་དབྱེ་བ་གཞུང་ཆེན་མོ་རྣམས་ སུ་བཤད་ཚུལ་མི་
མཐུན་པ་མང་དུ་འདུག་པ་འདི་ལྟར། རྣམ་ངེས་དར་ཊཱིཀ་དང་། རིགས་རྒྱན་
ལས༑ མངོན་སུམ་གོམས་པ་ཅན་དང་། རྗེས་དཔག་ལ་རང་ལས་ངེས་ཀྱིས་
ཁྱབ་པ་དང་། དོན་བྱེད་སྣང་ཅན་གྱི་མངོན་སུམ་དང་། རང་རིག་མངོན་སུམ་
ལ་རང་ངེས་དང་། གཞན་ངེས་གཉིས་ཀ་ཡོད་པར་གསུངས་ཏེ། རྣམ་ངེས་དར་
ཊིཀ་ལས། མངོན་སུམ་གོམས་པ་ཅན་དང་། རྗེས་དཔག་ལ་རང་ལས་ངེས་
ཀྱིས་ ཁྱབ་ཅིང་། གཞན་རྣམས་ལ་མཐའ་གཅིག་ཏུ་ངེས་པ་མེད་དོ། །ཞེས་
དང་༑ རིགས་རྒྱན་ལས། གོམས་ པ་ཅན་ གྱི་མངོན་སུམ་ཚད་མ་དང་། རྗེས་
དཔག་གཉིས་ནི་མཐའ་གཅིག་ཏུ་རང་ལས་ངེས་ཡིན་ལ། དོན་བྱེད་སྣང་གི་
མངོན་སུམ་དང་། རང་རིག་མངོན་སུམ་ལ་རང་ལས་ངེས་དང་གཞན་ལས་
-375 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ངེས་ཅི་རིགས་སུ་ཡོད་པ་ཡིན་ནོ། །ཞེས་གསུངས་པའི་ཕྱིར་རོ།། ་་་་་
འོ་ན། གཞན་ལས་ངེས་ཀྱི་ཚད་མར་གྱུར་པའི་དོན་བྱེད་སྣང་ཅན་དང་། །
རང་རིག་མངོན་སུམ་ཇི་ལྟ་བུ་ཞེ་ན། དང་པོ་ནི། དོན་ལ་ཙནྡན་གྱི་མེས་བུད་
ཤིང་བསྲེགས་པ་ཡིན་ཞིང་། ཙནྡན་གྱི་མེས་བུད་ཤིང་བསྲེགས་པ་ཡིན་མིན་ཐེ་
ཚོམ་ཟ་དུས་ཀྱི་རྒྱང་རིང་པོའི་མེས་བུད་ཤིང་བསྲེགས་པར་འཛིན་པའི་དབང་
མངོན་ལྟ་བུ། གཉིས་པ་ནི། དོན་ལ་མེའི་ཁ་དོག་ཡིན་ཞིང་། མེའི་ཁ་དོག་ཡིན་
མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་འཛིན་པའི་དབང་
མངོན་ཉམས་སུ་མྱོང་བའི་རང་རིག་ལྟ་བུ་སྟེ། ཁྱོད་གཞན་ལས་ངེས་ཀྱི་ཚད་མ་
ཡིན་ན། ཁྱོད་ཉམས་སུ་མྱོང་པའི་རང་རིག་གཞན་ལས་ངེས་ཀྱི་ཚད་མ་ཡིན་
པས་ཁྱབ་པའི་ཕྱིར་རོ། །རང་གི་ཕ་དང༌། སྔར་གོམས་པ་མེད་པའི་སྐྱེས་བུ་
གཉིས་རྒྱང་རིང་ཐུང་མཉམ་པར་ལྷན་ཅིག་ཏུ་གནས་པའི་ཚེ། རང་གི་ཕའི་
གཟུགས་ཀྱི་སྤུ་རིས་ཟིན་ལ། ཅིག་ཤོས་ཀྱི་གཟུགས་ཀྱི་སྤུ་རིས་འབྱེད་མི་ནུས་
པ་ན། རང་གི་ཕའི་གཟུགས་མཐོང་བའི་མངོན་སུམ་དེ་ལ་མངོན་སུམ་གོམས་
པ་ཅན་གྱི་དོན་ཚང་ལ། རང་གི་ཕའི་གཟུགས་ཀྱི་སྤུ་རིས་མི་ཟིན་ན་མངོན་
སུམ་གོམས་པ་ཅན་གྱི་དོན་མ་ཚང་བས། མངོན་སུམ་གོམས་པ་ཅན་ལ་གཞན་
ལས་ངེས་ཀྱི་ཚད་མ་བཞག་ཏུ་མི་རུང་ངོ༌། །རྗེས་དཔག་ཡིན་ན། རང་ལས་
ངེས་ཀྱི་ཚད་མ་ཡིན་པས་ཁྱབ་སྟེ། འཐད་ལྡན་ལས། ཇི་ལྟར་རྗེས་སུ་དཔག་
པ་མེད་ན་མི་འབྱུང་བའི་དོན་མཐོང་བར་ངེས་པ་ཚད་མ་ཡིན་པ་བཞིན་དུ་
མངོན་སུམ་གྱི་ཚད་མ་ཉིད་ཀྱང་བདག་ཉིད་དོན་མེད་ན་མི་འབྱུང་བར་ངེས་
- 376 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པར་བྱེད་པ་ལས་ནི་མ་ཡིན་ཏེ། འོན་ཀྱང་། སྣང་བ་ངེས་པར་བྱེད་པ་ལས་
ཡིན་ནོ། །ཞེས་ དང་། ཤཱཀྱ་བློའི་འགྲེལ་ པ་ ལས། མངོན་སུམ་ནི་རང་ལས་
ངེས་པ་དང་། གཞན་ལས་ངེས་པ་གཉིས་ཡོད་ཀྱི། རྗེས་དཔག་ནི་རང་ཁོ་ནར་
ངེས་པའོ། །ཞེས་དང་། རིགས་ཐིགས་དར་ཊིཀ་ལས། རྗེས་དཔག་ཚད་མ་ནི།
དཔེར་ན་སྒྲ་བྱས་པ་ཡིན་པ་དང༌། བྱས་ན་མི་རྟག་པའི་ཁྱབ་པ་ངེས་ཟིན་མ་
བརྗེད་པས་སྒྲ་མི་རྟག་པ་མེད་ན་དེ་རྟོགས་ཀྱི་ཚད་མ་རང་ཉིད་མི་འབྱུང་བར་
རང་སྟོབས་ཀྱིས་ངེས་པ་བསྐྱེད་པས་རང་ངེས་ཁོ་ནའོ། །ཞེས་གསུངས་པའི་
རིགས་ པས་ གྲུབ་ པའི་ ཕྱིར་ རོ། །འཐད་ལྡན་ལས། རྗེས་དཔག་དང༌། དོན་
བྱེད་སྣང་ཅན་གྱི་མངོན་སུམ་ལ་རང་ངེས་ཀྱིས་ཁྱབ་པ་དང་། མངོན་ལེའུའི་
བརྗེད་བྱང་ལས། རྗེས་དཔག་དང་། དོན་བྱེད་སྣང་ཅན་དང་། གོམས་པ་ཅན་
གྱི་མངོན་སུམ་ལ་རང་ངེས་ཀྱིས་ཁྱབ་པར་གསུངས་པའི་ཕྱིར་ཏེ། འཐད་ལྡན་
ལས༑ ནུས་པ་ངེས་པ་ཡང་རྗེས་སུ་དཔག་པ་དང་། དོན་བྱེད་པར་སྣང་བའི་
མངོན་སུམ་ནི་རང་ཁོ་ན་ལས་ངེས་པར་འགྱུར་རོ། །ཞེས་དང་། མངོན་ལེའུའི་
བརྗེད་བྱང་ལས། དེ་ དག་ ཀྱང་ རྗེས་དཔག་དང་། དོན་བྱེད་སྣང་ཅན་དང་། །
གོམས་པ་ཅན་རྣམས་ནི་རང་ཁོ་ན་ལས་ངེས་པར་འགྱུར་རོ། །ཞེས་གསུངས་
པའི་ཕྱིར། རིགས་གཏེར་ལས་ནི། མངོན་སུམ་གོམས་པ་ཅན་དང༌། དོན་བྱེད་
སྣང་ཅན་དང་། རང་ རིག་ དང་། རྗེས་དཔག་ ལ་ རང་ ངེས་ ཀྱིས་ ཁྱབ་ པར་
གསུངས་ཏེ། རིགས་གཏེར་ལས། དོན་རིག་གཉིས་དང་རང་རིག་དང་། །
རྗེས་སུ་དཔག་རྣམས་རང་ལས་ངེས། །ཞེས་གསུངས་པའི་ཕྱིར་དང་། ཡང་དེ་
-377-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཉིད་ལས། དང་པོ་པ་དང་ཡིད་མ་གཏད། །འཁྲུལ་རྒྱུ་ཅན་རྣམས་གཞན་ལས་
ངེས༑ ༑ཞེས་གསུངས་ཀྱང་། དེ་དག་ནི་སྒྲས་བརྗོད་རིགས་ཙམ་གྱི་དབྱེ་བ་
ཡིན་པར་བྱང་རྩེའི་ཡིག་ཆ་ལས་གསུངས། སྒྲས་བརྗོད་རིགས་པའི་རྒྱུ་མཚན་
ནི༑ དེ་དག་རང་གི་འཇུག་ཡུལ་གྱི་ཐ་སྙད་དང་། རང་གི་འཇུག་ཡུལ་ལ་ཚད་
མ་གཞན་གྱིས་ངེས་པ་འདྲེན་དགོས་པས་དེ་ལྟར་བརྗོད་པའི་ཕྱིར་རོ། །རྟོག་
གེའི་སྐད་ལས་ཀྱང་། མངོན་སུམ་ནི་རང་ཉིད་ཁོ་ན་ལས་ཚད་མ་ཉིད་དེ། ཁ་
ཅིག་ནི་གཞན་ལས་སོ། །རྣལ་འབྱོར་པའི་ཤེས་པ་དང་། རང་རིག་པའི་ཤེས་
པ་ནི་རང་ཉིད་ཁོ་ན་ལས་ཚད་མ་ཉིད་དོ། །རྗེས་སུ་དཔག་པ་ནི་ངེས་པའི་
བདག་ཉིད་ཅན་གྱི་ ཕྱིར་རང་ཉིད་ཁོ་ན་ལས་ ཚད་མའོ། །ཞེས་སློབ་དཔོན་
གྱིས་གསུངས་སོ། །ཞེས་དང་། ཚད་ཆེན་དཀའ་འགྲེལ་ལས། གཞན་གྱི་ཞེས་
བྱ་བ་སངས་རྒྱས་པ་རྣམས་ཀྱིས་ཏེ། ཅུང་ཟད་རང་ལས་ཚད་མ་ཉིད་དུ་འདོད་
དེ༑ དཔེར་ན་རང་རིག་པའི་མངོན་སུམ་དང༌། རྣལ་འབྱོར་པའི་ཤེས་པ་དང་།
དོན་བྱེད་པའི་ཤེས་པ་དང་། རྗེས་སུ་དཔག་པ་དང་། གོམས་པ་དང་ལྡན་པའི་
ལྟ་བུ་སྟེ། དེ་ནི་འཁྲུལ་པའི་རྒྱུ་སྤངས་པའི་ཕྱིར། གོམས་པའི་སྟོབས་ཀྱིས་རང་
ཉིད་ལས་ངེས་པ་ཡིན་ནོ། །ཞེས་གསུངས་སོ། རྗེ་རྟ་ནག་པ་དང་། བྱང་རྩེའི་
ཡིག་ཆ་ལས། དོན་བྱེད་སྣང་ཅན་དང་། དོན་གོམས་པ་ཅན། རང་རིག་མངོན་
སུམ༑ རྗེས་སུ་དཔག་པ་བཅས་ཀྱི་ཚད་མ་ལ་རང་ལས་ངེས་ཀྱི་ཚད་མས་ཁྱབ་
པར་གསུངས་སོ།།
ཐར་ལམ་གསལ་བྱེད་ལས། སྒྲོ་འདོགས་ཀྱིས་ཚད་མའི་བྱ་བ་འགོག་པ་
- 378-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
བཞིན་དུ་ཐེ་ཚོམ་གྱིས་ཀྱང་ཚད་མའི་བྱ་བ་འགོག་པ་ཡིན་ནོ། །ཞེས་གསུངས་
པའི་དོན་ནི། སྒྲོ་འདོགས་དང་ཐེ་ཚོམ་དངོས་སུ་འདྲེན་བྱེད་ཡིན་ན། རང་ཡུལ་
ལ་ཚད་མ་མ་ཡིན་དགོས་པ་ལུང་དེའི་དོན་ཡིན་གྱི། ཚིག་ཟིན་ལྟར་ཁས་ལེན་
མི་རིགས་ཏེ། ཐེ་ཚོམ་གྱིས་ཚད་མའི་བྱ་བ་མི་འགོག་པའི་ཕྱིར་ཏེ། ཐེ་ཚོམ་
འདྲེན་པའི་མངོན་སུམ་དེས་རང་གི་གཞལ་བྱ་ལ་ངེས་པ་དྲངས་པའི་རྗེས་སུ་
ལྡོག་པ་གཞན་ལ་ཐེ་ཚོམ་དྲངས་པའི་ཕྱིར་དང་། ཐེ་ཚོམ་དེ་ལ་བརྟེན་ནས་
སྐྱེས་བུ་ཞུགས་པས་གཞལ་བྱ་ཐོབ་པར་བྱེད་པའི་ཕྱིར། ཁྱབ་སྟེ། འཐད་ལྡན་
ལས༑ སྣང་བ་ཡང་རང་ཉིད་རྟོགས་པ་མེད་པར་ངེས་པའི་རང་བཞིན་དེ་ཁོ་ན་
བཞིན་དུ་ངེས་ པའི་ཕྱིར། མེད་ན་མི་འབྱུང་བའི་ཐེ་ཚོམ་ནི། ཕྱི་ནས་འབྱུང་
བས་མངོན་སུམ་གྱི་བྱ་བ་མི་འགོག་གོ །ཞེས་དེའི་ ཕྱིར་ སྣང་བ་ངེས་པས་
མངོན་སུམ་གྱི་བྱ་བ་རྫོགས་པ་ཡིན་ནོ། །ཞེས་དང་། རྣམ་ངེས་དར་ཊིཀ་ལས།
ཐེ་ཚོམ་གྱིས་ཚད་མའི་བྱ་བ་མི་འགོག་པར་བཤད་པ་ཡང་། ཐེ་ཚོམ་འདྲེན་
པའི་མངོན་སུམ་དེས་རང་གི་གཞལ་བྱ་ལ་ངེས་པ་དྲངས་པའི་རྗེས་སུ་ལྡོག་པ་
གཞན་ལ་ཐེ་ཚོམ་དྲངས་ཏེ། སྐྱེས་བུ་ཞུགས་པས་ཚད་མ་གཞན་སྐྱེས་ནས་
གཞལ་ བྱ་ཐོབ་པར་བྱེད་པའོ། །ཞེས་གསུངས་པའི་ཕྱིར། སྒྲོ་འདོགས་ཀྱིས་
ཀྱང་ཚད་མའི་བྱ་བ་མི་འགོག་སྟེ། ནོར་འོད་འཛིན་པའི་མངོན་སུམ་ཚད་མ་
དེས་ནོར་འོད་ལ་ངེས་པ་དྲངས་པའི་རྗེས་སུ། ནོར་འོད་ནོར་བུར་ཞེན་པའི་སྒྲོ་
འདོགས་བསྐྱེད་ནས། བློ་དེའི་རྗེས་སུ་སྐྱེས་བུ་ཞུགས་པས་ནོར་བུ་རྟོགས་པའི་
ཚད་མ་སྐྱེ་བ་ཡོད་པའི་ཕྱིར། ཁྱབ་པ་གོང་དང་མཚུངས། རྟགས་གྲུབ་ཏེ། ནོར་
- 379 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བུ་སྒྲོན་མེའི་འོད་དག་ལ། །ཞེས་སོགས་ཀྱི་རིགས་པས་གྲུབ་པའི་ཕྱིར་དང་།
མུན་སེལ་ལས། སྒྲོ་འདོགས་ཀྱིས་ཚད་མའི་བྱ་བ་འགོག་པ་བཞིན་དུ། ཐེ་ཚོམ་
གྱིས་ཚད་མའི་བྱ་བ་འགོག་པར་གསུངས་པ་རྣམས་ནི། སྔོན་པོ་རྟོགས་མིན་དུ་སྒོ་
འདོགས་པའི་བློ་ཡིན་ན། སྔོན་པོ་ལ་ཚད་མ་མ་ཡིན་དགོས་པ་བཞིན་དུ། སྔོན་
པོ་དེ་སྔོན་པོ་ཡིན་མིན་ཐེ་ཚོམ་ཟ་བའི་བློ་ཡིན་ན་ཡང་དེ་ལ་ཚད་མ་མ་ཡིན་
དགོས་པར་བསྟན་པ་ཙམ་སྟེ། ནོར་བུའི་འོད་ལ་ནོར་བུར་ཞེན་པའི་ བློས་
དངོས་སུ་དྲངས་པའི་ནོར་བུ་རྟོགས་པའི་ཚད་མ་སྲིད་པའི་ཕྱིར་ཏེ། བློ་དེའི་
རྗེས་སུ་ཞུགས་ཏེ་ཕྱིན་པས་ནོར་བུ་དངོས་སུ་ཐོབ་པའི་གང་ཟག་ཡོད་པའི་
ཕྱིར་ཏེ། དེ་ལྟར་དུ། ནོར་བུ་སྒྲོན་མེའི་འོད་དག་ལ། །ཞེས་སོགས་ཀྱི་རིགས་
པས་གྲུབ་ཕྱིར། ཞེས་གསུངས་པའི་ཕྱིར། སྨིག་རྒྱུ་ཆུར་འཛིན་གྱི་སྒྲོ་འདོགས་
སྐྱེས་པའི་སྔོན་དུ་སྨིག་རྒྱུའི་ཁ་དོག་འཛིན་པའི་མངོན་སུམ་ཚད་མ་འགྲོ་དགོས་
ཏེ༑ དེ་མ་སོང་ན་སྨིག་རྒྱུ་ཆུར་འཛིན་གྱི་སྒྲོ་འདོགས་མི་སྐྱེ་བའི་ཕྱིར་ཏེ། སྡེ་
བདུན་གྱི་རྒྱན་ལས། སྨིག་རྒྱུའི་ཁ་དོག་མཐོང་བའི་མངོན་སུམ་ཡང་སྔོ་ཞིང་
འཁྱུག་པའི་ཆ་ལ་ཚད་མ་ཡིན་ཞིང་། དེ་ལ་ངེས་ཤེས་ཀྱང་དྲངས་པ་ཡིན་ཏེ།
དེའི་ཚེ་སྔོ་ཞིང་འཁྱུག་པ་ཙམ་ཡང་མ་ངེས་ན་ཆུར་སྒྲོ་འདོགས་པ་ག་ལ་འགྱུར།
ཞེས་གསུངས་པའི་རིགས་པས་གྲུབ་པའི་ཕྱིར་རོ། དེ་ནི་ནོར་འོད་ནོར་བུར་
འཛིན་པ་ལའང་མཚུངས་སོ། །མངོན་ལེའུའི་བརྗེད་བྱང་ལས། མངོན་སུམ་
ཚད་མའི་བྱ་བ་ནི་སྣང་བ་ངེས་པར་བྱ་བ་ལས་ཡིན་པས། ཐེ་ཚོམ་གྱིས་དེའི་བྱ་
བ་མི་འགོག་ཀྱང་། སྒྲོ་འདོགས་ཀྱིས་འགོག་པ་རྣམ་འགྲེལ་ལས་ཤེས་སོ།
- 380 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
ཞེས་གསུངས་སོ།། ་་་་་་་་་་་་་་་་་
་
ཚད་མར་གྱུར་པ་སོགས་ཀྱི་སྐབས་སུ་སྟོན་པ་ཚད་མར་
སྒྲུབ་པའི་རིགས་པ་བཤད་པ། །
1:|:
ཚད་མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་ལ་
ཕྱག་འཚལ་ཏེ། །ཚད་མར་བསྒྲུབ་ཕྱིར་རང་གི་གཞུང་ཀུན་ལས། །བཏུས་ཏེ་
སྣ་ཚོགས་འཐོར་རྣམས་འདིར་གཅིག་བྱ། །ཞེས་པའི་སྐབས་སུ། ཚད་མ་ཞེས་
སྨོས་པའི་དགོས་པ་ཡོད་དེ། ཚད་མ་དེ་རང་གིས་ཡོངས་སུ་བཅད་པའི་གཞལ་
བྱ་ལ་མི་བསླུ་བ་དེ་བཞིན་དུ། སངས་རྒྱས་བཅོམ་ལྡན་འདས་ཀྱང་གྲོལ་བ་
དོན་གཉེར་གྱི་མངོན་པར་འདོད་པའི་དོན་ལ་རང་དབང་དུ་རང་གིས་ཡོངས་
སུ་བཅད་པ་ལྟར་བསླུ་བ་མེད་པར་རྟོགས་པའི་ཆེད་ཡིན་པའི་ཕྱིར། །
གྱུར་ པ་ སྨོས་ པའི་ དགོས་པ་ཡོད་དེ། རྣམ་ གཅོད་ ཀྱི་དགོས་པ། ཀུན་
མཁྱེན་དེ་རང་གི་རྒྱུ་ལས་མ་སྐྱེས་པ་ལྡོག་པ་དང་། ཡོངས་གཅོད་ཀྱི་དགོས་པ།
ཀུན་མཁྱེན་དེ་ རང་རྒྱུ་བསམ་སྦྱོར་ཕུན་ཚོགས་ལ་བརྟེན་ནས་འཁྲུངས་པ་
དགོས་སོ། ཞེས་རྟོགས་པའི་ཆེད་ཡིན་པའི་ཕྱིར་རོ།། ཞེས་
ཐམས་ཅད་མཁྱེན་པ་སྒྲུབ་པར་བྱེད་པ་ལ། བསམ་པ་ཕུན་ཚོགས་འགྲོ་
བ་མཐའ་དག་སྡུག་བསྔལ་ལས་སྒྲོལ་བར་འདོད་པའི་ཐུགས་རྗེ་ཆེན་པོ་དེ་དང་
པོར་སྔོན་དུ་འགྲོ་དགོས་ཏེ། དེ་མེད་ན་དེའི་ཐབས་ལ་སློབ་པར་མི་འགྱུར་བའི་
- 381-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཕྱིར༑ ཐུགས་རྗེ་ཆེན་པོ་དེ་ཡང་རྒྱུ་མེད་དང་མི་མཐུན་པའི་རྒྱུ་ལས་འབྱུང་བ་
མིན་ཏེ། དེ་ལྟ་བུའི་ཐུགས་རྗེ་ཆེན་པོ་དེ་སྐྱེ་བ་དུ་མར་གོམས་པས་ཁྱད་པར་དུ་
གྱུར་པ་ལས་འགྲུབ་པའི་ཕྱིར། ཞེས་འཆད་པ་ལ། སྒྲུབ་བྱེད་ཐུགས་རྗེ་གོམས་
ལས་དེ། །ཞེས་གསུངས། །
དེ་ལྟར་ཡང་ཊིཀ་ཆེན་ལས། དང་པོ་ནི། མཐའ་དག་སྡུག་བསྔལ་ལས་
སྒྲོལ་བར་འདོད་པའི་ཐུགས་རྗེ་ཆེན་པོ་དེ། ཐམས་ཅད་མཁྱེན་པ་སྒྲུབ་པར་
བྱེད་པ་ལ་དང་པོར་སྔོན་དུ་འགྲོ་དགོས་ཏེ། མཐའ་དག་སྡུག་བསྔལ་ལས་
སྒྲོལ་བར་འདོད་པའི་ སྙིང་ རྗེ་ ཆེན་པོ་མེད་ན་དེའི་ཐབས་ལ་སློབ་པར་མི་
འགྱུར་བའི་ཕྱིར་རོ། །དེ་ལྟ་བུའི་ཐུགས་རྗེ་ཆེན་པོ་དེ་ཡང་རྒྱུ་མེད་དང་མི་
མཐུན་པའི་རྒྱུ་ལས་འབྱུང་བ་མིན་ཏེ། འགྲོ་བ་མཐའ་དག་སྡུག་བསྔལ་ལ་མི་
བཟོད་པའི་རྣམ་པ་ཅན་གྱི་སྙིང་རྗེ་སྐྱེ་བ་དུ་མར་གོམས་པས་ཁྱད་པར་དུ་གྱུར་
པ་ལས་འགྲུབ་པའི་ཕྱིར། ཞེས་གསུངས་པའི་ཕྱིར་རོ། །
བརྩེ་ལྡན་སྦྱོར་ལམ་པ་ཆོས་ཅན། སྟོན་པ་སྦྱོར་བ་ཕུན་ཚོགས་བདག་
མེད་ཐབས་བཅས་ལ་གོམས་པར་མཛད་རིགས་ཏེ། སེམས་ཅན་ཐམས་ཅད་
ཀྱི་སྡུག་བསྔལ་གཞོམ་པར་བཞེད་པའི་སོ་སྐྱེ་ཡིན་པའི་ཕྱིར། ཞེས་འཆད་པ་
ལ༑ བརྩེ་ལྡན་སྡུག་བསྔལ་གཞོམ་པའི་ཕྱིར། །ཞེས་སོགས་གསུངས། །
བདག་མེད་ཐབས་བཅས་གོམས་པར་བྱས་པའི་སྦྱོར་བ་ཕུན་ཚོགས་དེ་
ཉིད་ལ། སྟོན་པའི་མིང་གིས་འདོགས་པའི་རྒྱུ་མཚན་ཡོད་དེ། སྟོན་པ་མཐར་
ཐུག་དེའི་རྒྱུ་ཡིན་པའི་ཕྱིར། བཏགས་པའི་དགོས་པ་ཡོད་དེ། ཐབས་གཞན་
- 382-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གྲོལ་བའི་རྒྱུར་རྟོག་པ་དགག་པའི་ཆེད་ཡིན་པའི་ཕྱིར། དངོས་ལ་གནོད་བྱེད་
ཡོད་དེ། སློབ་ལམ་གྱི་གནས་སྐབས་ཡིན་པའི་ཕྱིར།།
དེ་ལྟར་ཡང་ཊིཀ་ཆེན་ལས། དང་པོ་ནི། སེམས་ཅན་མཐའ་དག་སྡུག་
བསྔལ་ལས་སྒྲོལ་བར་འདོད་པའི་བརྩེ་བ་དང་ལྡན་པ་རྣམས་ནི། རང་ཉིད་མ་
གྲོལ་བར་གཞན་སྒྲོལ་མི་ནུས་པར་མཐོང་སྟེ། བདག་ཉིད་ཀྱིས་ཐམས་ཅད་
མཁྱེན་པ་ཐོབ་པར་བྱས་ཏེ། གདོད་འགྲོ་བ་རྣམས་བསྒྲལ་བར་བྱའོ་སྙམ་དུ་
སེམས་བསྐྱེད་པར་འགྱུར་ཞིང་། དེའི་ཕྱིར་ཐོག་མར་རང་ཉིད་ཀྱི་སྡུག་བསྔལ་
ཞི་བའི་ཐབས་རྣམས་ལ་ནི་མངོན་པར་ སྦྱོར་བར་མཛད་དེ། སེམས་ཅན་
ཐམས་ཅད་ཀྱི་སྡུག་བསྔལ་གཞོམ་པར་བཞེད་པའི་སོ་སྐྱེ་ཡིན་པའི་ཕྱིར་རོ། །
ཞེས་དང་། ཀུན་ལས་བཏུས་ཀྱི་མཆོད་བརྗོད་དུ། ཕན་བཞེད་པའི་དེ་མ་ཐག་
ཏུ་སྟོན་པ་བཤད་པ་ཅི་ཞེ་ན། དེ་ནི་མཆོད་བརྗོད་དེར། བདག་མེད་ཐབས་
བཅས་གོམས་པར་བྱེད་པའི་སྦྱོར་བ་ཕུན་ཚོགས་དེ་ཉིད་ལ་སྟོན་པའི་མིང་གིས་
བཏགས་པ་ཡིན་པར་འདོད་དོ། །འདོགས་པའི་རྒྱུ་མཚན་ཅི་ཞེ་ན། སྦྱོར་བ་
ཕུན་ཚོགས་དེ་སྟོན་པ་དངོས་ཀྱི་རྒྱུའི་དོན་ཡིན་པའི་ཕྱིར་ནའོ། །བཏགས་པའི་
དགོས་པ་ནི། ཐབས་གཞན་གྲོལ་བའི་རྒྱུར་རྟོག་པ་དགག་པའི་ཕྱིར་རོ། ། །
དངོས་ལ་གནོད་བྱེད། རིགས་ཅན་གསུམ་གྱི་སྟོན་པ་དངོས་མ་ཡིན་ཏེ། སློབ་
ལམ་གྱི་གནས་སྐབས་ཡིན་པའི་ཕྱིར་རོ། །ཞེས་གསུངས་པའི་ཕྱིར་རོ། །
བྱང་སེམས་མཐོང་ལམ་པ་ཆོས་ཅན། ཁྱད་ཆོས་གསུམ་དང་ལྡན་པའི་
སྤངས་པ་ཕུན་ཚོགས་བདེ་བར་གཤེགས་པའི་གོ་འཕང་ཐོབ་རུང་ཡིན་ཏེ།
- 383 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བསམ་སྦྱོར་ཕུན་ཚོགས་བསྐལ་པ་དུ་མར་གོམས་པར་མཛད་པའི་སློབ་པ་ཡིན་
པའི་ཕྱིར། ཞེས་འཆད་པ་ལ། སྒྲུབ་ལས་དང་པོ་འབྱུང་བའི་ཕྱིར། །གཉིས་པོ་
འདི་ནི་རྒྱུ་རུ་བཤད། །ཅེས་གསུངས། །
དེ་ལྟར་ཡང་ཊིཀ་ཆེན་ལས། ཡང་ན་བསམ་སྦྱོར་གཉིས་པོ་འདི་ནི་རྒྱུ་
ཕུན་ཚོགས་སུ་བཤད་པ་འཐད་དེ། འདི་ནི་སྔོན་དུ་གྲུབ་པ་ལས་མཆོད་བརྗོད་
དུ་བདེ་གཤེགས་སྐྱོབ་ཅེས་སྐྱོབ་པའི་དང་པོར་བཤད་པའི་བདེ་གཤེགས་ཁྱད་
པར་གསུམ་ལྡན་དེ་འབྱུང་བའི་ཕྱིར་ཞེས་བཤད་པར་བྱའོ། །ཞེས་གསུངས་
པའི་ཕྱིར་རོ།།
སྡུག་བསྔལ་དང༌། སྒྲིབ་པའི་རྒྱུ་བག་ཆགས་དང་བཅས་པ་སྤངས་པ་
ཆོས་ཅན། བདེ་གཤེགས་ཉིད་ཡིན་ཏེ། ཡོན་ཏན་གསུམ་ལྡན་གྱི་སྤངས་པ་
མཐར་ ཐུག་ ཡིན་ པའི་ ཕྱིར། དེ་ཆོས་ཅན། ལེགས་ པར་ སྤངས་ པ་ ཡིན་ ཏེ།
སྡུག་བསྔལ་གྱི་རྟེན་མིན་པའི་སྤངས་པ་མཐར་ཐུག་ཡིན་པའི་ཕྱིར། དེ་ཆོས་
ཅན་༑ སླར་མི་ལྡོག་ པར་ སྤངས་ པ་ཡིན་ཏེ། བདག་ལྟའི་ས་བོན་ཟད་པར་
སྤངས་པའི་སྤངས་པ་ཡིན་པའི་ཕྱིར། དེ་ཆོས་ཅན། མ་ལུས་པར་སྤངས་པ་
ཡིན་ཏེ། གཉེན་པོ་གོམས་པ་མཐར་ཕྱིན་པས་ཐོབ་པའི་སྤངས་པ་ཡིན་པའི་
ཕྱིར༑ ཞེས་འཆད་པ་ལ། རྒྱུ་སྤངས་ ཡོན་ཏན་གསུམ་བདེ་གཤེགས། །ཞེས་
གསུངས་སོ།། །།
ཐུབ་པ་བཅོམ་ལྡན་འདས་ཆོས་ཅན། གྲོལ་བ་དོན་གཉེར་གྱི་སྐྱོབ་པ་ཉིད་
ཡིན་ཏེ། རང་ཉིད་ ཀྱིས་ཐར་ལམ་གཟིགས་ པ་མཐར་ ཕྱིན་ཅིང་། གཟིགས་
- 384 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
པའི་ལམ་དེ་ཉིད་ལན་དང་གྲགས་པ་སོགས་ལ་མི་ལྟ་བར་གཞན་ལ་ཕྱིན་ཅི་
མ་ལོག་པར་གསུང་བར་མཛད་པ་ཡིན་པའི་ཕྱིར་ཏེ། བདེ་གཤེགས་ཁྱད་པར་
གསུམ་ལྡན་བརྙེས་པའི་ཕྱིར། ཞེས་འཆད་པ་ལ། སྐྱོབ་པ་ཉིད་གཟིགས་ལམ་
གསུངས་པ། །ཞེས་གསུངས། །
དེ་ལྟར་ཡང་ཊིཀ་ཆེན་ལས། ཐུབ་པ་སངས་རྒྱས་བཅོམ་ལྡན་འདས་ཆོས་
ཅན་༑ གྲོལ་བ་དོན་གཉེར་ཅན་གྱི་སྐྱོབ་པ་ཡིན་ཏེ། རང་ཉིད་ཀྱིས་ཐར་ལམ་
གཟིགས་པ་མཐར་ཕྱིན་ཅིང་
། གཟིགས་པའི་ལམ་དེ་ཉིད་ལན་དང་གྲགས་པ་
སོགས་ལ་མི་ལྟ་བར་གཞན་ལ་ཕྱིན་ཅི་མ་ལོག་པར་གསུང་བར་མཛད་པ་ཡིན་
པའི་ཕྱིར། རང་ཉིད་ཀྱིས་གཟིགས་པ་མཐར་ཕྱིན་པ་ཡིན་ཏེ། དྲི་མ་ཟད་པར་
སྤངས་པའི་ཕྱིར། དེར་ཐལ། བདེ་གཤེགས་ཁྱད་པར་གསུམ་ལྡན་བརྙེས་པས་
སོ༑ ༑འདིས་སྐྱོབ་པ་བདེ་གཤེགས་ལས་འགྲུབ་འཚུལ་བཤད་པ་ཡིན་ནོ། །
ཞེས་གསུངས་པའི་ཕྱིར་རོ།།
ཐུབ་པ་སངས་རྒྱས་བཅོམ་ལྡན་འདས་ཆོས་ཅན། གྲོལ་བ་དོན་གཉེར་ལ་
བལྟོས་ནས་ཚད་མའི་སྐྱེས་བུ་ཡིན་ཏེ། བསམ་སྦྱོར་ཕུན་ཚོགས་ལ་བརྟེན་ནས་
རང་དོན་སྤངས་རྟོགས་ཕུན་ཚོགས་མཐར་ཕྱིན་པའི་གོ་འཕང་བརྙེས་ཤིང་།
འཕྲིན་ལས་ཕུན་ཚོགས་ཀྱི་སྒོ་ནས་སེམས་ཅན་ཐམས་ཅད་སྡུག་བསྔལ་མཐའ་
དག་ལས་སྒྲོལ་བར་ནུས་པའི་སྐྱོབས་པ་བླ་ན་མེད་པ་ཡིན་པའི་ཕྱིར། ཞེས་
འཆད་པ་ལ། དེ་ཕྱིར་ཚད་ཡིན། ཞེས་གསུངས། །
དེ་ལྟར་ཡང་ཊིཀ་ཆེན་ལས། བཅོམ་ལྡན་འདས་ཆོས་ཅན། ཁྱོད་གྲོལ་བ་
- 385 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དོན་གཉེར་ལ་བལྟོས་ནས་ཚད་མའི་སྐྱེས་བུ་ཡིན་ཏེ། བསམ་སྦྱོར་ཕུན་ཚོགས་
ལས་དོན་གཉིས་ཕུན་ཚོགས་སུ་འཁྲུངས་པའི་སྒོ་ནས། གཞན་སྡུག་བསྔལ་
ལས་སྒྲོལ་བའི་ནུས་པ་དང་མཛད་པ་ གཉིས་ དང་ ལྡན་ པ་དེའི་ཕྱིར། ཞེས་
གསུངས་པའི་ཕྱིར་རོ། །དེ་ཡན་ཆད་ཀྱིས་ལུགས་འབྱུང་གི་སྒོ་ནས་སྟོན་པ་
ལམ་གང་ནས་ཐམས་ཅད་མཁྱེན་པར་བྱོན་པའི་ཚུལ་བཤད་ཟིན་ཏོ། །
ལུགས་ལྡོག་གི་སྒོ་ནས་དེ་ལྟར་བྱོན་པའི་
ཤེས་བྱེད་བཤད་པ། །
གཉིས་པ་ལུགས་ལྡོག་གི་སྒོ་ནས་དེ་ལྟར་བྱོན་པའི་ཤེས་བྱེད་བཤད་པ་
ལ༑ སྐྱོབ་པའི་རང་བཞིན་སྒྲུབ་པ་དང་། དེ་ལས་བདེ་གཤེགས་དང་། དེ་ལས་
སྟོན་པ་དང་། དེ་ལས་བརྩེ་བ་འགྲུབ་པ་དང་། དེ་དག་ཀུན་ལས་ཚད་མར་
གྲུབ་ཚུལ་ལོ།།
སྐྱོབ་པའི་རང་བཞིན་སྒྲུབ་པ། །
དང་པོ་ནི། ཐུབ་པ་བཅོམ་ལྡན་འདས་ཆོས་ཅན། གྲོལ་བ་དོན་གཉེར་ཅན་
གྱི་སྐྱོབ་ པ་ ཡིན་ཏེ། གྲོལ་བ་དོན་གཉེར་ཅན་ལ་བདེན་པ་བཞིའི་ གནས་
ལུགས་ཕྱིན་ཅི་མ་ལོག་པར་སྟོན་པའི་མཛད་པ་མཐར་ཕྱིན་པའི་ཕྱིར། ཞེས་
འཆད་ པ་ ལ། ཡང་ ན་ སྐྱོབ། །བདེན་ པ་ བཞི་ ནི་ སྟོན་ མཛད་ པའོ། །ཞེས་
- 386 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གསུངས༑
དེ་ལྟར་ཡང་རྣམ་བཤད་ལས། དེ་ལྟར་ལུགས་འབྱུང་གིས་སྟོན་པ་ལམ་
གང་ནས་གཤེགས་པའི་ཚུལ་བསྟན་པ་ལས། ཡང་ན་དེ་ལྟར་གཤེགས་པའི་
ཤེས་བྱེད་ཀྱི་གཏན་ཚིགས་ཡང་དག་ལུགས་ལྡོག་གི་སྒོ་ནས་སྟོན་པ་ཞེས་པའོ།།
ཐུབ་པ་བཅོམ་ལྡན་འདས་ཆོས་ཅན། གྲོལ་བ་དོན་གཉེར་ཅན་གྱི་སྐྱོབས་པ་
ཡིན་ཏེ། གྲོལ་བ་དོན་གཉེར་ལ་བདེན་པ་བཞིའི་གནས་ལུགས་ཕྱིན་ཅི་མ་
ལོག་པ་སྟོན་པའི་མཛད་པ་མཐར་ཕྱིན་པའི་ཕྱིར། ཞེས་གསུངས་པའི་ཕྱིར་
དེ་ལས་བདེ་གཤེགས་འགྲུབ་ཚུལ།
གཉིས་པ་ནི། བཅོམ་ལྡན་འདས་ཆོས་ཅན། རྟོགས་པ་ཁྱད་ཆོས་གསུམ་
ལྡན་གྱི་བདེ་གཤེགས་བརྙེས་ཏེ། གྲོལ་བ་དོན་གཉེར་གྱི་སྐྱོབ་པ་ཡིན་པའི་
ཕྱིར་༑ དེ་ཆོས་ཅན། དེ་ཁོ་ན་ཉིད་མཁྱེན་པ་ཡིན་ཏེ། བདེན་བཞིའི་གནས་
ལུགས་ཇི་ལྟ་བ་བཞིན་དུ་མངོན་སུམ་དུ་གཟིགས་པའི་ཕྱིར། མཁྱེན་པ་བརྟན་
པ་ཡིན་ཏེ། ཁྱོད་ཀྱིས་བསྟན་པའི་དོན་དེ་དག་ལ་ཚད་མས་གནོད་པ་ཅུང་ཟད་
ཀྱང་མེད་པའི་ཕྱིར། མ་ལུས་པའི་ཁྱད་པར་མཁྱེན་པ་ཡིན་ཏེ། མངོན་མཐོ་
ངེས་ལེགས་འབྲས་བུ་དང་བཅས་པའི་ཆ་ཐམས་ཅད་མངོན་སུམ་དུ་མཁྱེན་
པའི་ཕྱིར། ཞེས་འཆད་པ་ལ། སྐྱོབས་ལས་དེ་ཉིད་དང་བརྟན་དང་། །མ་ལུས་
ཁྱད་ པར་ མཁྱེན་པར་གྲུབ། །གཤེགས་ པ་རྟོགས་ པའི་དོན་ ཕྱིར་ཏེ། །ཞེས་
- 387-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གསུངས་
དེ་ལྟར་ཡང་རྣམ་བཤད་ལས། ཐུབ་པ་བཅོམ་ལྡན་འདས་ཆོས་ཅན། དེ་
ཁོ་ན་ཉིད་མཁྱེན་པ་ཡིན་ཏེ། བདེན་བཞིའི་གནས་ལུགས་མཐའ་དག་མངོན་
སུམ་དུ་གཟིགས་པའི་ཕྱིར། མཁྱེན་པ་བརྟན་པ་ཡིན་ཏེ། ཁྱེད་ཀྱིས་བདེན་
བཞིའི་གནས་ ལུགས་ བསྟན་ པ་ གང་ ཞིག །ཁྱེད་ ཀྱིས་ དེ་ལྟར་བསྟན་ པའི་
གསུང་རབ་ཀུན་ལ་སྔ་ཕྱི་དངོས་ཤུགས་འགལ་བ་སོགས་ཅུང་ཟད་ཀྱང་མེད་
པའི་ ཕྱིར། མ་ལུས་ པའི་ ཁྱད་ པར་ མཁྱེན་ པར་ གྲུབ་ སྟེ། མངོན་མཐོ་ངེས་
ལེགས་ཀྱི་ཐབས་ཀྱི་ཆ་ཐམས་ཅད་མངོན་སུམ་དུ་གཟིགས་པའི་ཕྱིར། དེ་ཆོས་
ཅན༑ བདེ་བར་གཤེགས་པ་ཡིན་ཏེ། གྲོལ་བ་དོན་གཉེར་གྱི་སྐྱོབ་པ་ཡིན་པ་
ལས་སོ། །ཞེས་གསུངས་པའི་ཕྱིར་རོ།།
ལུགས་ལྡོག་གི་སྐབས་འདིར་བདེ་བར་གཤེགས་པའི་སྒྲ་རྟོགས་པའི་དོན་
ཅན་དུ་འཆད་པའི་རྒྱུ་མཚན་ཡོད་དེ། སྐྱོབ་པའི་རྟགས་ལས་མཁྱེན་པ་རྣམ་
དག་ དཔག་ འདོད་ནས་དེ་ ལྟར་ གསུངས་ པའི་ ཕྱིར་རོ། །ལུགས་འབྱུང་ གི་
སྐབས་སུ་བདེ་བར་གཤེགས་པའི་སྒྲ་སྤངས་པའི་དོན་ཅན་དུ་འཆད་པའི་རྒྱུ་
མཚན་ཡོད་དེ། སྐྱོབ་པ་བསྒྲུབ་བྱར་བྱས་ནས་དྲི་མ་མཐའ་དག་ཟད་པ་སྒྲུབ་
བྱེད་དུ་འགོད་དགོས་པའི་ཕྱིར། །
དེ་ལྟར་ཡང་རྣམ་བཤད་ལས། ལུགས་ལྡོག་གི་སྐབས་འདིར་བདེ་བར་
གཤེགས་ པའི་སྒྲ་རྟོགས་ པའི་དོན་ཅན་དུ་ འཆད་ པའི་ རྒྱུ་མཚན་ཡོད་དེ།
སྐྱོབས་པ་ལས་མཁྱེན་པ་རྣམ་དག་དཔག་འདོད་ནས་དེ་ལྟར་གསུངས་པའི་
- 388 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཕྱིར༔ ལུགས་འབྱུང་གི་སྐབས་སུ་གྲོལ་བ་དོན་གཉེར་ཅན་གྱི་སྐྱོབ་པ་བསྒྲུབ་
བྱར་བྱས་པའི་ཚེ། དྲི་མ་མཐའ་དག་ཟད་པ་སྒྲུབ་བྱེད་དུ་དགོད་དགོས་ལ།
སྐབས་འདིར་སྐྱོབས་པའི་རྟགས་ལས་མཁྱེན་པ་རྣམ་དག་དཔོག་པ་ཡིན་པས།
བདེ་བར་གཤེགས་པའི་སྒྲ་རྟོགས་པའི་དོན་ཅན་དུ་འཆད་རིགས་པ་ཡིན་ནོ།།
ཞེས་གསུངས་པའི་ཕྱིར་རོ།། ན་
དེ་ལས་སྟོན་པ་འགྲུབ་ཚུལ།
གསུམ་པ་ནི། ཐུབ་པ་བཅོམ་ལྡན་འདས་ཆོས་ཅན། གཞན་གྱི་དོན་དུ་མ་
ལུས་པར་མཁྱེན་པ་ལ་སྦྱོར་ཞིང་གོམས་པར་བྱེད་པའི་སྟོན་པ་སྔོན་དུ་སོང་སྟེ།
རྟོགས་པ་ཁྱད་པར་གསུམ་ལྡན་བརྙེས་པའི་ཕྱིར། ཞེས་འཆད་པ་ལ། དེ་ཡི་
ཕྱིར༑ ༑གཞན་དོན་མཁྱེན་སྦྱོར་དེ་སྟོན། ཞེས་གསུངས།
དེ་ལྟར་ཡང་རྣམ་བཤད་ལས། བདེ་བར་གཤེགས་པ་དེ་ཉིད་རྒྱུ་གང་ལས་
ཡིན་ཞེ་ན། གཞན་གྱི་དོན་མ་ལུས་པ་མཁྱེན་པ་ལ་སྦྱོར་ཞིང་གོམས་པར་བྱེད་
པའི་སྟོན་པ་སྔོན་དུ་སོང་སྟེ། རྟོགས་པ་ཕུན་ཚོགས་མངའ་བ་དེ་ཡི་ཕྱིར། ཁྱབ་
པར་ཐལ། དེ་ལྟར་སྦྱོར་བའི་རྒྱུ་དུས་ཀྱི་ལམ་དེ་སྐབས་འདིར་སྟོན་པར་བསྟན་
པའི་ཕྱིར། གཞན་གྱི་དོན་དུ་མིན་ན་མཁྱེན་པ་ཁྱད་པར་ཅན་འགྲུབ་མི་སྲིད་དོ།།
ཞེས་གསུངས་པའི་ཕྱིར་རོ།།
- 389 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དེ་ལས་བརྩེ་བ་འགྲུབ་ཚུལ།
།
བཞི་པ་ནི། ཐུབ་པ་བཅོམ་ལྡན་འདས་ཆོས་ཅན། བརྩེ་བ་སྙིང་རྗེ་ཆེན་པོ་
སྔོན་དུ་སོང་སྟེ། མ་ལུས་པར་མཁྱེན་པའི་ཆེད་དུ་སྦྱོར་བ་བརྩོན་འགྲུས་ཀྱིས་
ལམ་གོམས་པར་མཛད་པའི་སྟོན་པ་སྟོན་དུ་སོང་བའི་ཕྱིར། ཞེས་འཆད་པ་ལ།
དེ་ལས་བརྩེ་ཡིན། ཞེས་གསུངས།
དེ་ལྟར་ཡང་རྣམ་བཤད་ལས། བརྩེ་བ་སྙིང་རྗེ་ཆེན་པོ་སྔོན་དུ་སོང་བ་
ཡིན་ཏེ། མ་ ལུས་པ་མཁྱེན་པའི་ཆེད་དུ་སྦྱོར་བ་བརྩོན་འགྲུས་ ཀྱིས་ ལམ་
གོམས་པར་མཛད་པ་དེ་ལས་ཏེ་དེའི་ཕྱིར། ཞེས་གསུངས་པའི་ཕྱིར་རོ།།
དེ་དག་ཀུན་ལས་ཚད་མར་འགྲུབ་ཚུལ། །
ལྔ་པ་ནི། ཐུབ་པ་བཅོམ་ལྡན་འདས་ཆོས་ཅན། གྲོལ་བ་དོན་གཉེར་ལ་
ཚད་མའི་སྐྱེས་བུ་ཉིད་ཡིན་ཏེ། བརྩེ་བ་མཐར་ཕྱིན་པས་གདུལ་བྱ་ལ་ལེགས་
པ་འབའ་ཞིག་གསུངས་པ་དང་། ཡེ་ཤེས་ཁྱད་པར་གསུམ་ལྡན་ལས་བདེན་པ་
འབའ་ཞིག་གསུང་བར་མཛད་ལ། དེ་དག་གི་སྒྲུབ་བྱེད་སྙིང་རྗེ་ཆེན་པོ་དང་
བཅས་པའི་བདེན་བཞིའི་གནས་ལུགས་དེ་གསུངས་པའི་ཆེད་དུ་མངོན་པར་
སྦྱོར་བ་དང་ལྡན་པའི་ཐབས་ཤེས་མཐར་ཕྱིན་པ་དང་ལྡན་པའི་ཕྱིར། ཞེས་
- 390-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
འཆད་པ་ལ། བརྩེ་བས་ལེགས་དང་ཡེ་ཤེས་ལས། །བདེན་པ་གསུང་མཛད་
སྒྲུབ་བྱེད་བཅས། །དེ་གསུང་བར་ཡང་མངོན་སྦྱོར་ལྡན། །གང་ཕྱིར་དེས་ན་
ཚད་མ་ཉིད། །ཅེས་གསུངས། །
དེ་ ལྟར་ ཡང་ རྣམ་ བཤད་ ལས། ཐུབ་ པ་ བཅོམ་ ལྡན་ འདས་ཆོས་ཅན།
གདུལ་ བྱ་ལ་ལེགས་ པ་ དང་ ཕན་པ་འབའ་ཞིག་གསུང་གི །མི་ ཕན་ པ་མི་
གསུང་སྟེ། བརྩེ་བ་སྙིང་རྗེ་ཆེན་པོ་གོམས་པ་མཐར་ ཕྱིན་པས་སོ། །འདིས་
གྲོལ་བ་དོན་གཉེར་གྱི་སྐྱབས་སུ་འོས་ཤིང་སྐྱབས་མཛད་པ་ཉིད་བསྟན་ཏོ། །
བདེན་པ་ཕྱིན་ཅི་མ་ལོག་པར་གསུང་བར་མཛད་དེ། མཁྱེན་པའི་ཡེ་ཤེས་
མཐར་ཕྱིན་པ་མངའ་བ་ལས་ཏེ་མངའ་བའི་ཕྱིར། འདིས་ནི་སྐྱབས་བྱེད་ནུས་
པ་ཉིད་བསྟན་ཏོ། །མཁྱེན་པའི་ཡེ་ཤེས་ཆོས་ཅན། རྒྱུ་མེད་དང་མི་མཐུན་པའི་
རྒྱུ་ལས་བྱུང་བ་མིན་ཏེ། བརྩེ་བ་དང་བཅས་པའི་སྒྲུབ་བྱེད་གོམས་པ་ལས་བྱུང་
བའི་ཕྱིར། ཐུབ་པ་ཆོས་ཅན། གྲོལ་བ་དོན་གཉེར་གྱི་སྐྱོབ་པ་ཡིན་ཏེ། མཁྱེན་
པ་དེ་གཞན་ལ་གསུང་བར་ཡང་མངོན་པར་སྦྱོར་བའི་བརྩོན་འགྲུས་མཐར་
ཕྱིན་པར་མཛད་པ་དང་ལྡན་པའི་མཁྱེན་པ་ཡིན་པའི་ཕྱིར། གྲོལ་བ་དོན་
གཉེར་ལ་མི་བསླུ་བའི་ཚད་མ་ཉིད་དུ་ལེགས་པར་གྲུབ་སྟེ། གང་གི་ཕྱིར་ན་
དོན་གཉིས་མཐར་ཕྱིན་པའི་སྟོན་པ་ཡིན་པ་དེས་ནའི་ཕྱིར། ཞེས་གསུངས་
པའི་ཕྱིར་རོ། །ལུགས་ལས་ལྡོག་པའི་སྒོ་ནས་ཐམས་ཅད་མཁྱེན་པ་ལམ་གང་
ནས་དེ་ལྟར་བྱོན་པའི་ཤེས་བྱེད་བསྟན་ཟིན་ཏོ།།
-391 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དེ་དག་གི་དོན་བསྡུ་བཤད་པ། །
དོན་བསྡུ་ན། འགྲོ་བ་མཐའ་དག་སྡུག་བསྔལ་ལས་སྒྲོལ་བར་འདོད་པའི་
བརྩེ་བ་སྙིང་རྗེ་ཆེན་པོ་ཡུན་རིང་དུ་གོམས་པར་བྱས་པའི་བྱང་སེམས་ཚོགས་
ལམ་པ་ཆོས་ཅན། སྦྱོར་བ་ཕུན་ཚོགས་བདག་མེད་མངོན་སུམ་དུ་རྟོགས་པའི་
ཡེ་ཤེས་ཐབས་ དང་ བཅས་ པའི་སྟོན་པ་འབྱུང་རུང་ཡིན་ཏེ། སེམས་ཅན་
ཐམས་ཅད་ཀྱི་སྡུག་བསྔལ་གཞོམ་པར་བཞེད་པའི་སོ་སྐྱེ་ཡིན་པའི་ཕྱིར།
དཔེར་ན། བྱང་སེམས་སྦྱོར་ལམ་པ་བཞིན། །
བྱང་སེམས་མཐོང་ལམ་པ་ཆོས་ཅན། ཁྱད་ཆོས་གསུམ་དང་ལྡན་པའི་
སྤངས་པ་ཕུན་ཚོགས་བདེ་བར་གཤེགས་པའི་གོ་འཕང་ཐོབ་རུང་ཡིན་ཏེ།
བསམ་སྦྱོར་ཕུན་ཚོགས་བསྐལ་པ་དུ་མར་གོམས་པར་མཛད་པའི་སློབ་པ་ཡིན་
པའི་ཕྱིར། དཔེར་ན། ས་བཅུ་པ་བ་བཞིན།།
སངས་ རྒྱས་ མ་ ཐག་ པའི་ གང་ ཟག་ ཆོས་ ཅན། འགྲོ་བ་རྣམས་ སྡུག་
བསྔལ་མཐའ་དག་ལས་སྒྲོལ་བར་ནུས་པའི་སྐྱོབ་པ་མཆོག་གི་སྤྲུལ་སྐུ་འབྱུང་
རུང་ཡིན་ཏེ། སྤངས་པ་བདེ་གཤེགས་ཁྱད་པར་གསུམ་ལྡན་བརྙེས་པའི་གང་
ཟག་ཡིན་པའི་ཕྱིར། དཔེར་ན། སངས་རྒྱས་མ་ཐག་པའི་ལོངས་སྐུ་བཞིན།
ཐུབ་པ་སངས་རྒྱས་བཅོམ་ལྡན་འདས་ཆོས་ཅན། གྲོལ་བ་དོན་གཉེར་ལ་ཚད་
མའི་སྐྱེས་བུ་ཡིན་ཏེ། བསམ་སྦྱོར་ཕུན་ཚོགས་ལ་བརྟེན་ནས་དོན་གཉིས་ཕུན་
- 392 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
ཚོགས་མཐར་ཕྱིན་པའི་གང་ཟག་ཡིན་པའི་ཕྱིར། དཔེར་ན། སངས་རྒྱས་འོད་
སྲུངས་བཞིན། འདི་ནི་ལུགས་འབྱུང་གི་སྒོ་ནས་སྟོན་པ་ཚད་མའི་སྐྱེས་བུར་
སྒྲུབ་པའི་རིགས་པའོ།
བཅོམ་ལྡན་འདས་ཆོས་ཅན། རྟོགས་པ་ཁྱད་པར་གསུམ་ལྡན་གྱི་བདེ་
གཤེགས་སྔོན་དུ་སོང་སྟེ། གདུལ་བྱ་ལ་བདེན་བཞིའི་བླང་དོར་ཐབས་དང་
བཅས་པ་རང་དབང་དུ་གཟིགས་ནས་སྟོན་པའི་སྐྱོབ་པ་ཡིན་པའི་ཕྱིར། དེ་
ཆོས་ཅན། གཞན་དོན་དུ་བདག་མེད་རྟོགས་ པའི་ ཤེས་ རབ་ ཡུན་ རིང་ དུ་
གོམས་པར་མཛད་པའི་སྦྱོར་བ་ཕུན་ཚོགས་སྔོན་དུ་སོང་སྟེ། རྟོགས་པ་ཁྱད་
པར་གསུམ་ལྡན་བརྙེས་པའི་ཕྱིར། དེ་ཆོས་ཅན། འགྲོ་བ་མཐའ་དག་ལ་ཕན་
པར་བཞེད་པའི་ཐུགས་རྗེ་ཆེན་པོ་སྔོན་དུ་སོང་སྟེ། གཞན་དོན་དུ་བདག་མེད་
རྟོགས་པའི་ཤེས་རབ་ཡུན་རིང་དུ་གོམས་པ་མཐར་ཕྱིན་པར་མཛད་པའི་ཕྱིར།
དེ་ཆོས་ཅན། གྲོལ་བ་དོན་གཉེར་ལ་ཚད་མའི་སྐྱེས་བུ་ཡིན་ཏེ། འཁོར་བར་
འཇུག་ལྡོག་ཐབས་དང་བཅས་པ་མངོན་སུམ་དུ་གཟིགས་པ་མཐར་ཕྱིན་པའི་
གང་ཟག་ཡིན་པའི་ཕྱིར་རོ། །
ཁོ་ན་རེ། དཔལ་ཆོས་ཀྱི་གྲགས་པས་ཚད་མ་གྲུབ་པར། ཀུན་བཏུས་
ཀྱི་མཆོད་བརྗོད་ལ་ལུགས་འབྱུང་ལྡོག་གི་བཤད་པ་ གཉིས་མཛད་པ་ལ་
དགོས་པ་མེད་པར་ཐལ། བཤད་པ་དེ་གཉིས་རེ་རེས་ཀྱང་ལོག་རྟོག་གཉིས་
ཀ་སེལ་ནུས་པའི་ཕྱིར་ཟེར་ན། སྐྱོན་མེད་དེ། ལུགས་འབྱུང་གི་སྒོ་ནས་སྟོན་པ་
ལམ་གང་ནས་བྱོན་པའི་ཚུལ་བསྟན་པ་ནི། ཐུགས་རྗེ་ཆེན་པོ་ནས་སྐྱོབ་པའི་
-393-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
བར༑ སྔ་མ་སྔ་མ་ལས་ཕྱི་མ་ཕྱི་མ་འབྱུང་བའི་རྒྱུ་འབྲས་དོན་གྱི་རིམ་པ་བསྟན་
པ་ཡིན་ལ། དེ་ལྟར་བསྟན་པས་དེ་ལྟ་བུའི་རྒྱུ་འབྲས་ཀྱི་འབྲེལ་བ་ལ་ཡིད་
དཔྱོད་ཀྱིས་གོ་བ་རྙེད་པའི་སྒོ་ནས། ཐམས་ཅད་མཁྱེན་པ་རྒྱུ་མེད་དུ་འཛིན་
པའི་ལོག་རྟོག་མངོན་གྱུར་བ་འགོག་པའི་ཆེད་ ཡིན་ པའི་ ཕྱིར། འདིས་ནི་
ཐམས་ཅད་མཁྱེན་པ་ཚད་མའི་སྐྱེས་བུ་ཡིན་པ་ལའང་ཡིད་དཔྱོད་ཀྱིས་གོ་བ་
ལེགས་པར་རྙེད་པ་ཡིན་ནོ། །དེ་ལྟར་ཡང་། ལུགས་འབྱུང་གི་སྐབས་སུ་སྔ་མ་
སྔ་མ་རྟགས་སུ་བཀོད་ནས་ཕྱི་མ་ཕྱི་མ་འབྱུང་རུང་ཙམ་དུ་སྒྲུབ་པ་ཡིན་པས།
རྒྱུ་དེས་འབྲས་བུ་དེའི་བདག་ཉིད་དུ་གཤེགས་པའི་རྒྱུ་མཚན་ཡང་དག་མེད་
པར་འཛིན་པའི་ལོག་རྟོག་ལྡོག་མི་ནུས་པའི་ཕྱིར་རོ།།
ལུགས་ལྡོག་གི་སྒོ་ནས་དེ་ལྟར་བྱོན་པའི་
ཤེས་བྱེད་བཤད་པ།
་
ལུགས་ལྡོག་གི་སྒོ་ནས་དེ་ལྟར་བྱོན་པའི་ཤེས་བྱེད་བསྟན་པ་ནི། སྐྱོབ་པ་
ནས་ཐུགས་རྗེ་ཆེན་པོའི་བར་ཚད་མས་ངེས་རིམ་གྱི་དབང་དུ་བྱས་ནས་བསྟན་
པ་ཡིན་ལ། དེ་ལྟར་ཚད་མས་ངེས་པའི་རིམ་པ་ནི། དགེ་སློང་དག་གམ་མཁས་
ཀྱིས༑ ༑བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟག་
ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་གསུངས་པ་ལྟར།
སྟོན་པའི་གསུང་དགོངས་འགྲེལ་དང་བཅས་པ་ལ་ཐོས་བསམ་ཚུལ་བཞིན་དུ་
- 394 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
བྱས་ནས། བདེན་བཞིའི་བླང་དོར་ཐབས་དང་བཅས་པ་ལ་ཚད་མས་དྲངས་
པའི་ངེས་པ་རྙེད་པ་ན། དེ་བསྟན་པའི་རྒྱལ་བའི་གསུང་རབ་བསྟན་དོན་ལ་མི་
བསླུ་བ་གྲུབ་པའི་སྒོ་ནས་བསྟན་པ་སྐྱོན་མེད་དུ་འགྲུབ་ལ། དེ་ལས་སྟོན་པ་
བདེན་བཞིའི་བླང་དོར་ཐབས་དང་བཅས་པ་གཟིགས་པ་མཐར་ཕྱིན་ཅིང་།
གཟིགས་པའི་ལམ་དེ་ཉིད་ལན་དང་གྲགས་པ་སོགས་ལ་མི་བལྟ་བར་གཞན་
ལ་ཕྱིན་ཅི་མ་ལོག་པར་གསུང་བར་མཛད་པ་གྲུབ་ཅིང་། དེ་ལས་རིགས་ཅན་
གསུམ་ལ་བདེན་བཞིའི་གནས་ལུགས་ཕྱིན་ཅི་མ་ལོག་པར་སྟོན་པའི་སྐྱོབ་པ་
ཡིན་པར་གྲུབ་སྟེ། སྐྱོབ་པ་ཉིད་གཟིགས་ལམ་གསུངས་པ། ཞེས་གསུངས་
པའི་ཕྱིར། དེ་ལས་དེ་ཁོ་ན་ཉིད་མཁྱེན་པ་དང་། མཁྱེན་པ་བརྟན་པ་དང་། མ་
ལུས་པར་མཁྱེན་པའི་བདེ་བར་གཤེགས་པའི་ཡོན་ཏན་དང་ལྡན་པར་རྟོགས་
ནུས་ལ། དེ་ལས་བདག་མེད་པའི་དོན་གོམས་པ་སྔོན་དུ་སོང་བར་གྲུབ་ཅིང་།
དེ་ཡང་གཞན་གྱི་ཆེད་དུ་གོམས་པར་བྱས་པས་སྙིང་རྗེ་ཆེན་པོ་སྔོན་དུ་སོང་
བར་གྲུབ་བོ།། དེ་
དེས་ན་མངོན་མཐོ་དང་ངེས་ལེགས་ཐབས་འབྲས་བུ་དང་བཅས་པའི་
ལམ་གྱི་རིམ་པ་ཆ་ཚང་བའི་རྒྱུ་འབྲས་ཀྱི་འབྲེལ་བ་ལེགས་པར་གྲུབ་པ་ན་ཚད་
མའི་སྐྱེས་བུའི་དོན་ལེགས་པར་གྲུབ་པ་ཡིན་ཏེ། བརྩེ་བས་ལེགས་དང་ཡེ་
ཤེས་ལས། །བདེན་པ་གསུང་མཛད་སྒྲུབ་བྱེད་བཅས། །དེ་གསུང་བར་ཡང་
མངོན་སྦྱོར་ལྡན། །གང་ཕྱིར་དེས་ན་ཚད་མ་ཉིད། །ཅེས་གསུངས་པའི་རིགས་
པས་གྲུབ་པའི་ཕྱིར་རོ།། །
- 395 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དེ་ལྟར་སྐྱོབ་པ་ནས་ཐུགས་རྗེ་ཆེན་པོའི་བར་རྒྱུ་འབྲས་ཀྱི་འབྲེལ་བ་ལ་
ཚད་མས་དྲངས་ པའི་ ངེས་ པ་ ལེགས་ པར་ རྙེད་ པའི་ སྒོ་ནས། ཐམས་ཅད་
མཁྱེན་པ་ལམ་གང་ནས་དེ་ལྟར་བྱོན་པའི་རྒྱུ་མཚན་ཡང་དག་མེད་པར་འཛིན་
པའི་ལོག་རྟོག་བདེ་བླག་ཏུ་སེལ་ནུས་པ་ཡིན་ནོ། །དེས་ན་དཔལ་ཆོས་ཀྱི་
གྲགས་པས། ཀུན་བཏུས་ཀྱི་མཆོད་བརྗོད་ལ་བཤད་པ་མི་འདྲ་བ་གཉིས་
མཛད་པའི་དགོས་པ་ལེགས་པར་གྲུབ་པ་ཡིན་ནོ།། །།
འབྲས་མཚུངས་ཀྱི་རྟག་ཆོད་སྤྲོས་ཏེ་བཤད་པ།
།
དང་པོ་མཚན་ཉིད་བཤད་པ།
བསྒྲུབ་ བྱའི་ རྗེས་ འགྲོ་ ཕྱིར་ འབྲས་ བུ། །ཞེས་ སོགས་ རྐང་ པ་ བཞིའི་
སྐབས་སུ། འབྲས་མཚུངས་ཀྱི་རྟག་ཆོད་ལ། མཚན་ཉིད། དབྱེ་བ། སྒྲ་བཤད་
པ་དང་གསུམ། དང་པོ་ནི། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ།
ཁྱད་པར་ལ་བརྟགས་ནས་སུན་འབྱིན་པའི་རིགས་སུ་གནས་པའི་སུན་འབྱིན་
ལྟར་སྣང་དེ། འབྲས་མཚུངས་ཀྱི་རྟག་ཆོད་ཀྱི་མཚན་ཉིད།། །
- 396-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གཉིས་པ་དབྱེ་བ་བཤད་པ།
གཉིས་པ་དེ་ལ་དབྱེ་ན། སྒྲུབ་བྱེད་ལ་བལྟོས་པའི་དེ། བསྒྲུབ་བྱ་ལ་བལྟོས་
པའི་དེ། ཁྱབ་བྱེད་ལ་བལྟོས་པའི་དེ་དང་གསུམ། དང་པོ་ནི། བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། སྒྲའི་བྱས་པ་ཡང་དེ་
སྒྲུབ་ཀྱི་རྟགས་ཡང་དག་མ་ཡིན། བུམ་པའི་དེ་ཡང་དེ་སྒྲུབ་ཀྱི་དེ་མ་ཡིན་པས།
བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན་པར་འགྱུར། ཞེས་སུན་འབྱིན་པའི་
སུན་འབྱིན་ལྟ་བུ་ལ་བྱེད། གཉིས་པ་ནི། སྒྲ་མི་རྟག་པ་སྒྲ་མི་རྟག་པར་སྒྲུབ་
པའི་བསྒྲུབ་བྱ་ཡང་དག་ཏུ་ཁས་བླངས་པ་ལ། བུམ་པའི་མི་རྟག་པ་ཡང་དེ་
སྒྲུབ་ཀྱི་བསྒྲུབ་བྱ་ཡང་དག་མ་ཡིན། ཀ་བའི་དེ་ཡང་དེ་སྒྲུབ་ཀྱི་དེ་ཡང་དག་མ་
ཡིན་པས། སྒྲ་མི་རྟག་པ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་མ་ཡིན་
པར་འགྱུར། ཞེས་སུན་འབྱིན་པའི་སུན་འབྱིན་ལྟ་བུ་ལ་བྱེད།
གསུམ་པ་མཚན་མཚོན་ལ་བལྟོས་པའི་དེ་དང་། རྒྱུ་འབྲས་ལ་བལྟོས་
པའི་དེ་གཉིས། དང་པོ་ལ། མཚོན་བྱ་ལ་ལྟོས་པའི་དེ་དང༌། མཚན་ཉིད་ལ་
ལྟོས་པའི་དེ་དང་གཉིས། དང་པོ་ནི། དངོས་པོ་དོན་བྱེད་ནུས་པའི་མཚོན་བྱར་
ཁས་བླངས་པ་ལ། བུམ་པའི་དངོས་པོ་ཡང་དེའི་མཚོན་བྱ་མ་ཡིན། ཀ་བའི་དེ་
ཡང་དེའི་མཚོན་བྱ་མ་ཡིན་པས། དངོས་པོ་དེའི་མཚོན་བྱ་མ་ཡིན་པར་འགྱུར།
ཞེས་སུན་འབྱིན་པའི་སུན་འབྱིན་ལྟ་བུ་ལ་བྱེད། གཉིས་པ་ནི། དོན་བྱེད་ནུས་
397 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པ་དངོས་པོའི་མཚན་ཉིད་དུ་ཁས་བླངས་པ་ལ། བུམ་པའི་དོན་བྱེད་ནུས་པ་
ཡང་དེའི་མཚན་ཉིད་མ་ཡིན། ཀ་བའི་དོན་བྱེད་ནུས་པ་ཡང་དེའི་མཚན་ཉིད་
མ་ཡིན་པས། དོན་བྱེད་ནུས་པ་དེའི་མཚན་ཉིད་མ་ཡིན་པར་འགྱུར། ཞེས་
སུན་འབྱིན་པའི་སུན་འབྱིན་ལྟ་བུ་ལ་བྱེད། ་་་་་་་་་
གཉིས་པ་རྒྱུ་འབྲས་ལ་བལྟོས་པའི་དེ་ལ་ཡང་། རྒྱུ་ལ་བལྟོས་པའི་དེ་
དང་༑ འབྲས་བུ་ལ་བལྟོས་པའི་དེ་གཉིས། དང་པོ་ནི། མེ་དུ་བའི་རྒྱུར་ཁས་
བླངས་པ་ལ། ཙནྡན་གྱི་མེ་དེ་ཡང་དུ་བའི་རྒྱུ་མ་ཡིན། ཤུག་པའི་མེ་དེ་ཡང་དུ་
བའི་རྒྱུ་མ་ཡིན་པས། མེ་དུ་བའི་རྒྱུ་མ་ཡིན་པར་འགྱུར། ཞེས་སུན་འབྱིན་པའི་
སུན་འབྱིན་ལྟ་བུ་ལ་བྱེད། གཉིས་པ་ནི། དུ་བ་མེའི་འབྲས་བུར་ཁས་བླངས་པ་
ལ༑ ཙནྡན་གྱི་དུ་བ་དེ་ཡང་མེའི་འབྲས་བུ་མ་ཡིན། ཤུག་པའི་དུ་བ་དེ་ཡང་
མེའི་འབྲས་བུ་མ་ཡིན་པས། དུ་བ་མེའི་འབྲས་བུ་མ་ཡིན་པར་འགྱུར། ཞེས་
པའི་སུན་འབྱིན་པའི་སུན་འབྱིན་ལྟ་བུ་ལ་བྱེད། : 1:|:
ཡང་འབྲས་མཚུངས་ཀྱི་ལྟག་ཆོད་ལ་དབྱེ་ན། འགལ་བའི་དེ་དང་། མ་
ངེས་པའི་དེ་དང་། མ་གྲུབ་པའི་དེ་དང་གསུམ། དང་པོ་ནི། བྱས་པ་སྒྲ་རྟག་
པར་སྒྲུབ་པའི་འགལ་རྟགས་སུ་ཁས་བླངས་པ་ལ། བུམ་པའི་བྱས་པ་ཡང་དེ་
སྒྲུབ་ཀྱི་འགལ་རྟགས་མ་ཡིན། ཀ་བའི་བྱས་པ་ཡང་དེ་སྒྲུབ་ཀྱི་འགལ་རྟགས་
མ་ཡིན་པས། བྱས་པ་དེ་སྒྲུབ་ཀྱི་འགལ་རྟགས་མ་ཡིན་པར་འགྱུར། ཞེས་པའི་
སུན་འབྱིན་པའི་སུན་འབྱིན་ལྟ་བུ་ལ་བྱེད། གཉིས་པ་ནི། གཞལ་བྱ་སྒྲ་མི་རྟག་
པར་སྒྲུབ་པའི་མ་ངེས་པའི་གཏན་ཚིགས་སུ་ཁས་བླངས་པ་ལ། བུམ་པའི་
- 398 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གཞལ་བྱ་ཡང་དེ་མ་ཡིན། ཀ་བའི་དེ་ཡང་དེ་མ་ཡིན་པས། གཞལ་བྱ་དེ་དེ་མ་
ཡིན་པར་འགྱུར། ཞེས་སུན་འབྱིན་པའི་སུན་འབྱིན་ལྟ་བུ་ལ་བྱེད། གསུམ་པ་
ནི༑ སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ། བུམ་པའི་
བྱས་པ་ཡང་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ། ཀ་བའི་དེ་ཡང་
དེའི་སྟེང་དུ་འགོད་ཚུལ་དང་མཐུན་པར་མ་གྲུབ་པས། བྱས་པ་སྒྲ་མི་རྟག་པར་
སྒྲུབ་པའི་མ་གྲུབ་པའི་གཏན་ཚིགས་སུ་འགྱུར། ཞེས་སུན་འབྱིན་པའི་སུན་
འབྱིན་ལྟ་བུ་ལ་བྱེད།། །
སྒྲ་བཤད་པ་ནི། སྔར་གྱི་དེ་རྣམས་ལ་འབྲས་མཚུངས་ཀྱི་ལྟག་ཆོད་ཅེས་
བརྗོད་པའི་རྒྱུ་མཚན་ཡོད་དེ། དེ་རྣམས་རང་སྨྲ་བ་པོའི་གང་ཟག་གིས་སྨྲ་བའི་
འབྲས་བུའི་ཉེས་པ་དེ། རང་སྨྲ་བ་པོའི་གང་ཟག་རང་ལ་མཚུངས་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར་རོ།། ན་
འབྲས་མཚུངས་ཀྱི་རྟག་ཆོད་ལ། ཀུན་བཏུས་ལས། འབྲས་ཉིད་གཞན་གྱི་
ཆ་ཡིས་ནི། །བསྒྲུབ་བྱ་མ་གྲུབ་པར་སྟོན་གང་། །དེ་ནི་འབྲས་མཚུངས་སྨྲ་བ་
པོའི༑ །བསམ་པ་ལས་དེ་གསུམདུ་འགྱུར། །ཞེས་གསུངས་པ་ལྟར། ཚད་མ་
མདོའི་དར་ཊིཀ་ལས་གསུམ་དུ་དབྱེ་བ་དང་། མུན་སེལ་ལས་ཀྱང་དེ་བཞིན་དུ་
གསུངས༑ སྤྱིར་རྟག་ཆོད་ལ་དབྱེ་བ་བཅུ་བཞིར་ཡོད་པ་སོགས་ཞིབ་པར་ཤེས་
འདོད་ན་ཚད་མ་མདོའི་དར་ཊིཀ་སོགས་ལས་ཤེས་པར་བྱ་བ་ལས་འདིར་
ཚིག་མང་བས་འཇིགས་ཏེ་དེ་ཙམ་ལས་མ་སྤྲོས་སོ།། ན ་
- 399 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དོགས་པ་སྤངས་ཏེ་སྐྱེ་བ་སྔ་ཕྱི་སྒྲུབ་བྱེད་ཀྱི་
རིགས་པ་བཤད་པ། །
སྒྲུབ་བྱེད་ཐུགས་རྗེ་གོམས་ལས་དེ། །ཞེས་པའི་སྐབས་སུ། ཀུན་མཁྱེན་
ཡེ་ཤེས་ཆོས་ཅན། ཁྱོད་སྒྲུབ་བྱེད་ཀྱི་ཐབས་ཡོད་དེ། ཐུགས་རྗེ་ཆེན་པོ་དེ་སྐྱེ་
བ་དུ་མར་གོམས་པའི་ཐབས་ལས་འཁྲུངས་པའི་ཕྱིར། བྱས་པ་ལ། རྒྱང་ཕན་
པ་ན་རེ། སྙིང་རྗེ་སྐྱེ་བ་དུ་མར་གོམས་པས་གྲུབ་པ་མེད་དེ། སྐྱེ་བ་སྔ་ཕྱི་དུ་མ་
མེད་པའི་ཕྱིར། དེར་ཐལ། ཡིད་བློ་རྟོག་པ་ནི་ལུས་ལ་བརྟེན་པས། ལུས་ཞིག་
པ་ན་ དེ་ ཡང་ འཇིག་ པའི་ ཕྱིར། དཔེར་ན། སྒྲོན་མེ་ ལ་ འོད་ ལྟར། ལུས་ཀྱི་
འབྲས་བུའམ། ཆང་དང་མྱོས་པའི་ནུས་པ་ལྟར། ལུས་ཀྱི་ཡོན་ཏན་ནམ། རྩིག་
པ་དང་དེ་ལ་བརྟེན་པའི་རི་མོ་ལྟར། རང་བཞིན་གྱི་ཚུལ་གྱིས་བརྟེན་ནོ། །
ཞེས་འདོད་པ་འཆད་པ་ལ། བློ་ནི་ལུས་ལ་བརྟེན་པའི་ཕྱིར། །གོམས་པས་
གྲུབ་པ་མེད་ཅེ་ན། །ཞེས་གསུངས། དེ་འགོག་པ་ལ། སྐྱེ་བ་ཡོངས་སུ་ལེན་པ་
ན༑ ༑ཞེས་སོགས་གསུངས། དེའི་དོན་ནི། ཐ་མལ་པ་སྐྱེས་མ་ཐག་པའི་རིག་
པ་ཆོས་ཅན། རིག་པ་སྔ་མ་སྔོན་དུ་སོང་སྟེ། རིག་པ་ཡིན་པའི་ཕྱིར། དེ་འཆི་
ཁའི་ཡིད་བློ་རྟོག་པ་ཆོས་ཅན། རིག་པ་ཕྱི་མ་མཚམས་སྦྱོར་ཏེ། ཆགས་ཅན་གྱི་
རིག་པ་ཡིན་པའི་ཕྱིར། དེ་ལ་རྒྱང་ཕན་ན་རེ། གང་འཆི་སེམས་ཡིན་པ་དེ་ནི།
རིགས་འདྲ་ཕྱི་མ་མཚམས་མི་སྦྱོར་བས་ཁྱབ་སྟེ། དཔེར་ན། ཆགས་བྲལ་འཆི་
- 400 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཁའི་རིག་པ་བཞིན། ཐ་མལ་པའི་འཆི་ཁའི་སེམས་ཀྱང་འཆི་སེམས་ཡིན་ནོ། །
ཞེས་པའི་རྟགས་ལས་སྐྱེ་བ་སྔ་ཕྱི་མེད་པར་གྲུབ་བོ་ཞེས་ཟེར། དེ་འགོག་པ་
ལ༑ རྟགས་དེའི་ཁྱབ་པ་མ་ངེས་པ་ཡིན་ཏེ། ཐ་མལ་པ་འཆི་ ཁའི་ ཐ་མའི་
སེམས་ནི་རིགས་འདྲའི་སེམས་གཞན་མཚམས་སྦྱོར་བ་དང་འགལ་བ་ཅི་ཞིག་
ཡོད་ དེ་ཅི་ཡང་མེད་ པའི་ ཕྱིར་ རོ། །ཞེས་འཆད་པ་ལ། ཐ་མའི་ སེམས་ནི་
སེམས་ གཞན་དང་། །མཚམས་སྦྱོར་བ་ལ་འགལ་ཅི་ཡོད། །ཅེས་གསུངས།
འགྲེལ་པ་མངོན་པའི་རྒྱན་གྱི་མཆན་བུར། འདི་དགྲ་བཅོམ་ཐ་མའི་སེམས་ལ་
སྦྱར་ འདུག་ ཀྱང་། འགྲེལ་ པ་ མངོན་ པའི་ རྒྱན་ ལས། ཆེད་ དུ་ བརྗོད་ པའི་
ཚོམས་ཁུངས་སུ་དྲངས་ནས། ལྷག་མེད་ཀྱི་ཚེ་རིག་པ་རྒྱུན་པར་གསུངས་པ་
དང་༑ འགྲེལ་བྱེད་མཁན་པོ་སུས་ཀྱང་གཞུང་འདི་དགྲ་བཅོམ་ཐ་མའི་སེམས་
ལ་སྦྱར་ནས་བཤད་པ་མ་མཛད་པས། མཆན་བུ་འདི་ནི། འགྲེལ་པ་མངོན་
པའི་རྒྱན་རང་ལུགས་ཀྱི་འདོད་པ་དེ་ལ། དོགས་སློང་ཙམ་ཡིན་ནམ་སྙམ་སྟེ་
དཔྱད་པར་བྱའོ།།
དགྲ་བཅོམ་ཐ་མའི་སེམས་གང་ཡིན་པ་དེ་ཡང་ཆོས་ཅན། ཐ་མལ་པའི་འཆི་
སེམས་རིགས་འདྲ་ཕྱི་མ་མཚམས་སྦྱོར་བ་མེད་པར་སྒྲུབ་པའི་རྟགས་ཆོས་
གཉིས་ལྡན་གྱི་མཐུན་དཔེ་ཡང་དག་ཏུ་འདོད་མི་རིགས་པར་ཐལ། དེ་ཚད་མ་
གང་ལས་ཀྱང་མ་གྲུབ་པའི་ཕྱིར། རྟགས་མ་གྲུབ་ན། དེ་འགོག་པ་ལ་བརྩོན་
པ་འགལ་ལོ། །ཞེས་འཆད་པ་ལ། དགྲ་བཅོམ་སེམས་གང་ཡིན་དེ་ཡང་། །
གང་ལས་མཚམས་སྦྱོར་མེད་པར་འདོད། །ཅེས་གསུངས་སོ།། །
- 401 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དགྲ་བཅོམ་ཐ་མའི་སེམས་ཀྱིས་རིགས་འདྲ་ཕྱི་མ་མཚམས་ ་
སྦྱོར་བ་ཡོད་མེད་ལ་དཔྱད་པ།
ད་
འདི་དག་གི་སྐབས་སུ་དགྲ་བཅོམ་ཐ་མའི་སེམས་ཀྱིས་རིགས་འདྲ་ཕྱི་མ་
མཚམས་སྦྱོར་མི་སྦྱོར་དཔྱད་པ་ལ། ཉན་ཐོས་སྡེ་པའི་ལུགས་ལ། དགྲ་བཅོམ་
ཐ་མའི་སེམས་དེས་རིགས་འདྲ་ཕྱི་མ་མཚམས་མི་སྦྱོར་བར་ཡོངས་སུ་གྲགས་
པ་ལྟར་ཡིན་ལ། རྣམ་རིག་པའི་ལུགས་ལ། དགྲ་བཅོམ་ཐ་མའི་སེམས་ཀྱིས་
རིགས་འདྲ་ཕྱི་མ་མཚམས་སྦྱོར་བ་དང་མི་སྦྱོར་བའི་ལུགས་ཐ་དད་པ་སྣང་སྟེ།
སློབ་དཔོན་ཉི་མ་སྦས་པས། དགྲ་བཅོམ་ཐ་མའི་སེམས་ཀྱིས་རིགས་འདྲ་ཕྱི་
མ་མཚམས་སྦྱོར་བར་འདོད་དེ། དེས་ཕུང་པོ་ལྷག་མེད་དུ་མྱ་ངན་ལས་འདས་
པ་ན་ཡང་ཉོན་མོངས་པ་རྒྱུན་ཆད་པ་ཉིད་ཀྱིས་ཡོངས་སུ་དག་པའི་སེམས་
ཡོད་དོ། །མར་མེ་ཤི་བ་བཞིནདུ་མྱ་ངན་ལས་འདས་པ་ནི། ཕྱི་རོལ་གྱི་ཚུལ་ལ་
ཡིན་གྱི་དོན་དམ་པར་ནི་མིན་ནོ། །ཞེས་འཆད་ལ། སློབ་དཔོན་རྒྱལ་བ་ཅན་
གྱིས༑ ཉེས་པ་ཐམས་ཅད་ཟད་ཀྱང་སྐྱོན་ཅན་མིན་པའི་སེམས་ནི་རྣམ་པར་
ཆད་པ་འོས་པ་མ་ཡིན་ནོ། །ཞེས་གསུངས་པ་ལྟར། སློབ་དཔོན་དེ་གཉིས་
ཀྱིས༑ ལྷག་མེད་དུ་མྱ་ངན་འདས་པའི་ཚེ་རིག་པ་མཚམས་སྦྱོར་བར་མ་ཟད།
སྙིང་རྗེ་ལ་སོགས་པ་གོམས་ཤིང་སངས་རྒྱས་ཀྱིས་གདམས་ངག་གནོན་ཏེ་
མཐར་སངས་རྒྱས་པར་འདོད་པ་ཡིན་ཏེ། སློབ་དཔོན་དེ་གཉིས་ཀྱིས་སྐབས་
- 402-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
འདིར་ ཡང་ མཐར་ ཐུག་ ཐེག་ པ་ གཅིག་ ཏུ་ བཞེད་ པར་ ཊཱིཀ་ ཆེན་ ལས་
གསུངས་ པའི་ ཕྱིར་རོ། །དེ་ ལྟར་ ཡང་ཊིཀ་ཆེན་ ལས། འདི་ དག་ནི་སྐབས་
འདིར་ཡང་མཐར་ཐུག་ཐེག་པ་གཅིག་ཏུ་བཞེད་པར་འདོད་པའི་ལུགས་སོ། །
ཞེས་དང་། རྒྱལ་བ་ཅན་གྱི་འགྲེལ་པ་ལས་ཀྱང་། དེས་ན་ལྷག་མ་མེད་པའི་
དབྱིངས་སུ་མྱ་ངན་ལས་འདས་ནས་ཀྱང་། དགེ་བའི་བཤེས་གཉེན་དང་ཕྲད་
ནས་སྙིང་རྗེ་ལ་སོགས་པ་གོམས་ཤིང་སངས་རྒྱས་ཀྱིས་རྗེས་སུ་གནོན་པར་
བྱེད་ལ། མར་མེ་ཤི་བ་ལྟ་བུར་ནི། །དེ་ཡི་སེམས་ནི་རྣམ་པར་གྲོལ། །ཞེས་
པའི་ རིགས་ པ་དང་འགལ་བའི་གྲུབ་པའི་མཐའ་ནི། རྟག་ པའི་ སྤྲུལ་ བྱེད་
བཞིན་དུ་རྗེས་སུ་འབྲང་བར་འོས་པ་མ་ཡིན་ནོ། །ཞེས་གསུངས་པའི་ཕྱིར་རོ།།
སློབ་ དཔོན་རྒྱན་མཁན་པོས་ནི། དགྲ་བཅོམ་ཐ་མའི་སེམས་ རིགས་
འདྲ་ ཕྱི་མ་མཚམས་མི་སྦྱོར་བར་འདོད་དེ། རྒྱན་ལས། ངེད་ཀྱི་གྲུབ་མཐའ་
ལས་ནི། དགྲ་བཅོམ་ཐ་མའི་སེམས་འབའ་ཞིག་མཚམས་སྦྱོར་བ་དང་འགལ་
བར་སྟོན་གྱི། འཆི་སེམས་ཐམས་ཅད་མ་ཡིན་ནོ། །ཞེས་གསུངས་པའི་ཕྱིར་
ཊཱིཀ་ཆེན་རང་ལུགས་ལ། དགྲ་བཅོམ་ཐ་མའི་སེམས་ཀྱིས་རིག་པ་ཕྱི་
མ་མཚམས་མི་སྦྱོར་བར་འདོད་དེ། འདུས་བྱས་ཀྱི་འཇུག་པ་ཐམས་ཅད་རྒྱུན་
ཆད་ པར་ འདོད་ པའི་ ཕྱིར་ཏེ། ཊཱིཀ་ཆེན་ལས། འོ་ན། རང་ ལུགས་ ལ་ དགྲ་
བཅོམ་པ་འཆི་ཁའི་སེམས་ཁས་ལེན་ནམ་མི་ལེན་ཞེ་ན། ཁས་ལེན་ཏེ། དགྲ་
བཅོམ་པ་ཕུང་པོ་ལྷག་མེད་དུ་མྱ་ངན་ལས་འདའ་བར་ཁས་ལེན་པའི་ཕྱིར་རོ། །
- 403 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
དེ་ལྟ་ན་ཡང་དེ་ཉིད་ཀྱིས་རིག་པ་ཕྱི་མ་མཚམས་སྦྱོར་བར་མི་འདོད་དེ། སྐྱེ་བ་
གཞན་དུ་ཉིང་མཚམས་སྦྱོར་བའི་རྒྱུ་སྲེད་པ་མེད་པའི་ཕྱིར་དང་། འདུས་བྱས་
ཀྱིས་འཇུག་པ་ཐམས་ཅད་ཉེ་བར་ཞི་བའི་མྱང་འདས་མངོན་དུ་བྱས་པའི་ཕྱིར་
རོ༑ ༑ཞེས་དང་། འདི་ཉིད་སློབ་དཔོན་ཆོས་ཀྱི་གྲགས་པའི་དགོངས་པར་ཡང་
བཤད་དེ། རྣམ་ངེས་ལས། དོན་བྱེད་ནུས་སྟོང་དངོས་མེད་ཀྱི་མཚན་ཉིད་དུ་
བཞག་ པ་ ལ། དགྲ་ བཅོམ་ ཐ་ མའི་ སེམས་ ཀྱིས་ མ་ངེས་ པ་ བརྗོད་ པ་ན།
སེམས་ཅན་དུ་བགྲང་བའི་སྐད་ཅིག་གཞན་གྱི་ཉེར་ལེན་མི་བྱེད་པས་ཐ་མ་
ཞེས་བྱའི་འབྲས་བུ་ཅུང་ཟད་ཀྱང་མི་བྱེད་པ་ལ་མ་ཡིན། ཞེས་གསུངས་པའི་
རིགས་པས་ གྲུབ་ པའི་ ཕྱིར་ དང་། སློབ་དཔོན་འདིས་མཐར་ཐུག་ཐེག་ པ་
གསུམ་དུ་འདོད་པའི་རྣམ་བདེན་པའི་ལུགས་གཙོ་བོར་བཞེད་པ་ཊིཀ་ཆེན་གྱི་
དགོངས་ པ་ ཡིན་པའི་ ཕྱིར་ཏེ། དེ་ཉིད་ ལས། དེས་ན་མཐར་ཐུག་ཐེག་པ་
གསུམ་དུ་བཞེད་པར་གསལ་ལོ། །ཞེས་གསུངས་པའི་ཕྱིར་རོ།། ། །
ཁོ་ན་རེ། ཊཱིཀ་ཆེན་ལས། ཉི་མ་སྦས་པའི་ལུགས་དེ། མཐར་ཐུག་ཐེག་
པ་གཅིག་ཏུ་འདོད་པའི་ལུགས་སུ་བཤད་པ་མི་འཐད་པར་ཐལ། རྣམ་བཤད་
ལས༑ ལྷ་དབང་བློ་དང་། ཉི་མ་སྦས་པ་དང༌། རྒྱན་མཁན་པོའི་ལུགས་བཀོད་
ནས༑ དེ་ཐམས་ཅད་མཐར་ཐུག་ཐེག་པ་གསུམ་དུ་བཞེད་པའི་ལུགས་ཡིན་
པར་བཤད་པའི་ཕྱིར་ཏེ། དེ་ཉིད་ལས། དེ་ཐམས་ཅད་ཀྱང་མཐར་ཐུག་ཐེག་
པ་ གཅིག་ ཏུ་ངེས་ པར་ བསྟན་ པར་ འདོད་ན། གྲུབ་མཐའི་རྣམ་གཞག་ མ་
ཆགས་པའི་གཏམ་མོ། །ཞེས་གསུངས་པའི་ཕྱིར་ཟེར་ན། འདི་ལ་ཁོ་བོ་ལྟ་
- 404 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
བུས་འཁྲུལ་མེད་ཀྱི་ལན་འདེབས་པར་དཀའ་ཡང་། རྨོངས་བློར་འཆར་ཚོད་
ཙམ་ཞིག་བཤད་ན། །
༡ སྤྱིར་ལུང་གི་རྗེས་འབྲང་གི་སེམས་ཙམ་པ་ནི། ལྷག་མེད་ཀྱི་ཚེ་འདུ་
བྱེད་ཀྱི་འཇུག་པ་རྒྱུན་ཆད་པར་འདོད་པ་ཉན་ཐོས་སྡེ་པ་དང་མཚུངས་ཏེ།
བསྡུ་བ་ལས། ཕུང་པོའི་ལྷག་མ་དང་བཅས་པའི་མྱ་ངན་ལས་འདས་ པའི་
དབྱིངས་ལ་གནས་པ་ལ་ནི་སྒྲིབ་པ་དང་བཅས་པ་དང་སྒྲིབ་པ་མེད་པའི་རྣམ་
པར་བཞག་པ་ཡོད་ཀྱི། ཕུང་པོའི་ལྷག་མ་མེད་པའི་མྱ་ངན་ལས་འདས་པའི་
དབྱིངས་ལ་གནས་པ་ལ་ནི་སྒྲིབ་པ་རྣམ་པར་བཞག་པ་མེད་དོ། །དེ་ཅིའི་ཕྱིར་
ཞེ་ན། མཚན་མ་དང་གནས་ངན་ལེན་ཐམས་ཅད་ཀྱི་ཐམས་ཅད་དུ་རྒྱུན་ཆད་
ཅིང་འགགས་པའི་ཕྱིར་ཏེ། ཞེས་གསུངས་པའི་ཕྱིར་རོ།།
སྡེ་བདུན་རྗེས་འབྲང་གི་སེམས་ཙམ་པ་ལ་ཡང་། རྟག་ཉིད་ཕྱིར་རམ་
ཐབས་མེད་ཕྱིར། །ཡང་ན་ཐབས་ནི་མི་ཤེས་ཕྱིར། །སྐྱོན་རྣམས་མི་ཟད་པ་
ཉིད་ཅེས། །བྱ་བར་ཡོངས་སུ་རྟོགས་གྲངས་ན། ཞེས་པའི་རིགས་པ་ལ་བརྟེན་
ནས་མཐར་ཐུག་ཐེག་པ་གཅིག་ཏུ་གྲུབ་པར་འདོད་པའི་རྣམ་རྫུན་པའི་ལུགས་
གཅིག་དང༌། རྣམ་ངེས་ལས་གསུངས་ པ་ ལྟར། དགྲ་བཅོམ་ཐ་མའི་སེམས་
རིགས་འདྲ་ཕྱི་མ་མཚམས་མི་སྦྱོར་བར་མཐར་ཐུག་ཐེག་པ་གསུམ་དུ་གྲུབ་
པར་འདོད་པའི་རྣམ་བདེན་པའི་ལུགས་དང་གཉིས་ཡོད་ཅིང་། རྒྱལ་ཚབ་ཆོས་
རྗེས་གཙོ་བོ་སློབ་དཔོན་ཆོས་མཆོག་གི་རྗེས་སུ་འབྲངས་ནས་སྡེ་བདུན་གྱི་
དགོངས་པ་དང་པོའི་ལུགས་སུ་བཀྲལ་ལ། མཁས་གྲུབ་ཆོས་རྗེས་ནི་གཙོ་བོ་
- 405-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
སློབ་དཔོན་ལྷ་ཤཱཀ་གི་རྗེས་སུ་འབྲངས་ནས་གཉིས་པའི་ལུགས་སུ་བཀྲལ་
ལོ།།
པ་གཅིག་དང་གསུམ་དུ་བཞེད་པའི་ལུགས་གཉིས་ཀ་བསྟན་པར་ཁས་ལེན་
པའི་ཕྱིར་ཏེ། ལེའུ་གཉིས་པར། འདོད་ཆགས་བྲལ་བའི་གནས་པ་ནི། །བརྩེ་
བའམ༑ ཞེས་པ་མཐར་ཐུག་ཐེག་པ་གཅིག་ཏུ་འདོད་པའི་ལུགས་དང་། ཡང་
ན་ལས་ཀྱིས་ཡིན། ཞེས་པ་མཐར་ཐུག་ཐེག་པ་གསུམ་དུ་འདོད་པའི་ལུགས་
སུ་བཀྲལ་བའི་ཕྱིར་ཏེ། ཉི་མ་སྦས་པའི་འགྲེལ་བཤད་ལས། འོན་ཏེ་འདོད་
ཆགས་དང་བྲལ་བ་ནི་ཉོན་མོངས་པ་མ་ལུས་པ་དང་བྲལ་བའི་ཕྱིར་ན། ཞེས་
དང་༑ དེ་ཉིད་ལས། འདོད་ཆགས་དང་བྲལ་བ་ཉིད་ལ་ཉམས་དམས་པ་སྲིད་
པས་རྒྱུན་ཆད་པ་ནི་མ་ཡིན་ནོ། །ཞེས་བྱ་བར་དགོངས་པའོ། །འདིས་ནི་ཐེག་
པ་གཅིག་པའི་ཕྱོགས་བསྟན་པ་ཡིན་ནོ། །ཞེས་དང༌། དེ་ཉིད་ལས། ཐེག་པ་
བལྟོས་ནས་བརྗོད་པ་ནི་ཉེས་པ་མ་ཡིན་ནོ་ཞེས་བྱ་བའོ། །ཞེས་གསུངས་པའི་
ཕྱིར་རོ།།
གོང་དུ་བཤད་པའི་ཉི་མ་སྦས་པའི་ལུགས་དང་། རྒྱལ་བ་ཅན་གྱི་ལུགས་
གཅིག་ཏུ་གྲུབ་པའི་ལུགས་སུ་བཤད་ཅིང་། རྣམ་བཤད་ལས། སློབ་དཔོན་ལྷ་
དབང་བློ་དང་ཉི་མ་སྦས་པས། སངས་རྒྱས་པའི་ལུང་ཚད་མ་ཡིན་ན། ཐ་མལ་
- 406 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
པའི་འཆི་སེམས་རིགས་འདྲ་ཕྱི་མ་མཚམས་སྦྱོར་བར་ཁས་ལེན་དགོས་ལ།
ལུང་དེ་ཚད་མ་མིན་ན། དགྲ་བཅོམ་ཐ་མའི་སེམས་ཀྱང་མ་གྲུབ་པས་དེ་མཐུན་
དཔེར་མི་རུང་། དགྲ་བཅོམ་ཐ་མའི་སེམས་རང་ལུགས་ལ་ཁས་མི་ལེན་པ་
ཡང་མ་ཡིན་ཏེ། རྣམ་ངེས་ལས། དོན་བྱེད་ནུས་སྟོང་དངོས་མེད་ཀྱི་མཚན་ཉིད་
དུ་བཞག་པ་ལ། དགྲ་བཅོམ་ཐ་མའི་སེམས་ ཀྱིས་མ་ངེས་པ་བརྗོད་པ་ན།
སེམས་ཅན་དུ་བགྲང་བའི་སྐད་ཅིག་གཞན་གྱི་ཉེར་ལེན་མི་བྱེད་པས་ཐ་མ་
ཞེས་བྱ་ཡི། འབྲས་བུ་ཅུང་ཟད་ཀྱང་མི་བྱེད་པ་མ་ཡིན་ཏེ། ཀུན་མཁྱེན་ཡེ་
ཤེས་སོགས་ལ་ཕན་འདོགས་པར་བཤད་པའི་ཕྱིར་རོ། །སེམས་ཅན་དུ་བགྲང་
བའི་སེམས་ཀྱི་ཉེར་ལེན་མི་བྱེད་པས་རིགས་འདྲ་ཕྱི་མ་མཚམས་མི་སྦྱོར་བར་
བཞེད་པར་གསལ་ལོ། །ཞེས་པའི་གཞུང་འདིས་སློབ་དཔོན་དེ་གཉིས་ཀྱིས་
དགྲ་བཅོམ་ཐ་མའི་སེམས་རིགས་འདྲ་ཕྱི་མ་མཚམས་མི་སྦྱོར་བར་བཞེད་པ་
ལྟ་བུར་གསུངས་ཀྱང་། སེམས་ཅན་བགྲང་དུ་བའི་སེམས་ཀྱི་ཉེར་ལེན་མི་བྱེད་
པས༑ སེམས་ཅན་དུ་བགྲང་བའི་སེམས་ཀྱི་རིགས་འདྲ་ ཕྱི་མ་མཚམས་མི་
སྦྱོར་བར་བཞེད་ པ་ གཞུང་ འདིའི་དགོངས་པར་ བྱས་ནས། སློབ་དཔོན་ དེ་
གཉིས་ཀྱིས་ལྷག་མེད་ཀྱི་ཚེ་ན། ཉོན་མོངས་པའི་སེམས་རྒྱུན་ཆད་ཀྱང་། ཉོན་
མོངས་དག་པའི་སེམས་འབའ་ཞིག་རིགས་འདྲ་མཚམས་སྦྱོར་བར་འདོད་པའི་
ཕྱིར་ཏེ། ལྷས། གང་ཞིག་གནས་སྐབས་གང་ལ་སྐྱེད་པའི་རྒྱུ་ཡོད་པ་དེ་ནི་སྐྱེད་
པའི་རྒྱུན་ཆད་པ་མིན་ཏེ། བློ་དེ་ཉིད་ཀྱིས་སྔ་མའི་གནས་སྐབས་ལྟ་བུའོ། །ཐ་
མའི་གནས་སྐབས་ཀྱི་བློ་ལ་ཡང་སྐྱེད་པའི་རྒྱུ་ཡོད་པ་ཡིན་ནོ་ཞེས་བྱ་བ་ནི་
- 407-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
ཁྱབ་པར་བྱེད་པ་འགལ་བ་དམིགས་པའོ། །མ་གྲུབ་པ་ཡང་མ་ཡིན་ཏེ། ཞེས་
དང་༑ ཉི་མས། འོན་ཀྱང་ཉོན་མོངས་པ་རྒྱུན་ཆད་པ་ཉིད་ཀྱི་ཡོངས་སུ་དག་
པའི་སེམས་ཡོད་དོ། །མར་མེ་བཞིན་དུ་མྱ་ངན་ལས་འདས་པའི་རང་བཞིན་གྱི་
ཐར་པ་ནི། ཕྱི་རོལ་གྱི་ཚུལ་ལ་ཡིན་གྱི་དོན་དམ་པར་ནི་མ་ཡིན་ནོ། །ཞེས་
དང་༑ ཕུང་པོ་ལྷག་མེད་དུ་མྱ་ངན་ལས་འདས་ནས་ཡང་ཉོན་མོངས་པ་རྒྱུན་
ཆད་པ་ཉིད་ཀྱིས་ཡོངས་སུ་དག་པའི་སེམས་ཡོད་དོ། །མར་མེ་ཤི་བ་བཞིན་དུ་
མྱ་ངན་ལས་འདས་པ་ནི། ཕྱི་རོལ་གྱི་ཚུལ་ལ་ཡིན་གྱི་དོན་དམ་པར་ནི་མ་ཡིན་
ནོ༑ ༑ཞེས་གསུངས་པའི་ཕྱིར་རོ།། །།
ལུགས་དེ་གཉིས་ཀའང་མཐར་ཐུག་ཐེག་པ་གསུམ་དུ་གྲུབ་པར་བཞེད་
པའི་ ལུགས་ ཡིན་ པར། རྣམ་བཤད་ ལས། དེ་ ཐམས་ ཅད་ ཀྱང་མཐར་ཐུག་
ཐེག་པ་གསུམ་དུ་བཞེད་པའི་ལུགས་ཡིན་གྱི། ཞེས་སོགས་ཀྱི་དགོངས་པ་
ཡིན་པའི་ཕྱིར་རོ།།
སྒྲུབ་བྱེད་ནི། ལྷག་མེད་མྱང་འདས་ཁས་ལེན་ཀྱང་། མཐར་ཐུག་ཐེག་
པ་གཅིག་ཏུ་གྲུབ་པར་ཁས་ལེན་མི་དགོས་པའི་ཕྱིར་ཏེ། དེ་ལྟར་དགོངས་
འགྲེལ་ལས་གསུངས་པ་གང་ཞིག །བསྡུ་བ་ལས་ཀྱང་གསུངས་པའི་ཕྱིར།
རྟགས་དང་པོ་གྲུབ་སྟེ། དགོངས་འགྲེལ་ལས། དོན་དམ་ཡང་དག་འཕགས།
ཉན་ཐོས་ཀྱི་རིགས་ཞི་བ་བགྲོད་པ་གཅིག་པུ་བ་ནི་སངས་རྒྱས་ཐམས་ཅད་
བརྩོན་པ་དང་ལྡན་པར་གྱུར་ཀྱང་བྱང་ཆུབ་ཀྱི་སྙིང་པོ་ལ་བཞག་སྟེ། བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱ་མི་ནུས་སོ། །ཞེས་
- 408 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
དང་༑ བསྡུ་བ་ལས། འདི་ལྟར་ཕུང་པོ་ལྷག་མ་མེད་པའི་མྱ་ངན་ལས་འདས་
པའི་དབྱིངས་ལ་གནས་པ་ནི་རྩོམ་པ་ཐམས་ཅད་དང་འབད་པ་ཐམས་ཅད་
རྒྱུན་པ་ཡིན་ནོ། །ཞེས་གསུངས་པའི་ཕྱིར་དང་། མཐར་ཐུག་ཐེག་པ་གསུམ་དུ་
གྲུབ་པའི་ལུགས་ལ། ཐེག་པ་དམན་པའི་ལྷག་མེད་དགྲ་བཅོམ་ཡོད་པའི་ཕྱིར།
དེར་ཐལ། དེ་སྒྲིབ་པ་མེད་པ་དེ་བཞིན་གཤེགས་པ་དང་མཚུངས་ཀྱང་དེའི་
མཛད་པ་མི་སྟོན་པ་དང་། དེ་གཟུགས་སོགས་ལ་དབང་ཐོབ་ཀྱང་དེ་མངོན་དུ་
མི་བྱེད་པ་དང་། དེའི་ཚེ་སྐྱེ་མཆེད་དྲུག་དང་འབྲེལ་བ་མེད་པ་རྣམས་ཡིན་པའི་
ཕྱིར༑ དང་པོ་གྲུབ་སྟེ། བསྡུ་བ་ལས། ཇི་ལྟར་དེ་བཞིན་གཤེགས་པ་ལ་སྒྲིབ་
པ་མི་མངའ་བ་དེ་བཞིན་དུ་དགྲ་བཅོམ་པ་ལ་ཡང་སྒྲིབ་པ་མེད་པ་ཡིན་ན་ཅིའི་
ཕྱིར༑ དགྲ་བཅོམ་པ་ཡང་དེ་བཞིན་གཤེགས་པའི་མཛད་པ་མི་བྱེད་ཅེ་ན།
སྨྲས་པ། སྔོན་སྨོན་ལམ་གོམས་པ་མེད་པའི་ཕྱིར་དང་། དེ་ལྟ་བུའི་རིགས་ཅན་
ཡིན་པས། དེའི་ཕྱིར་དགྲ་བཅོམ་པ་ནི་ལྡང་བའི་བསམ་པ་མེད་པ་ཁོ་ནར་ཡོང་
སུ་མྱ་ངན་ལས་འདས་པས་ན་དེའི་ཕྱིར་མི་བྱེད་དོ། །ཞེས་གསུངས་པའི་ཕྱིར་
རོ༑ ༑གཉིས་པ་གྲུབ་སྟེ། དེ་ཉིད་ལས། ཕུང་པོ་ལྷག་མ་མེད་པའི་མྱ་ངན་ལས་
འདས་པའི་དབྱིངས་སུ་མྱ་ངན་ལས་འདས་པ་ཅི་གཟུགས་ལ་སོགས་པ་ལ་
དབང་ཐོབ་པར་བརྗོད་པར་བྱའམ། དབང་ཐོབ་པ་མ་ཡིན་པར་བརྗོད་པར་བྱ་
ཞེ་ན། སྨྲས་པ། དབང་ཐོབ་པར་བརྗོད་པར་བྱའོ། །དབང་ཐོབ་པ་ཅི་མངོན་དུ་
བྱེད་པར་བརྗོད་པར་བྱའམ། མངོན་དུ་མི་བྱེད་པར་བརྗོད་པར་བྱ་ཞེ་ན། སྨྲས་
པ༑ ལ་ལ་ནི་མངོན་དུ་བྱེད་ལ། ལ་ལ་ནི་མངོན་དུ་མི་བྱེད་དེ། ཞེས་གསུངས་
- 409 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
པའི་ ཕྱིར། ཁྱབ་ སྟེ། དེ་ བཞིན་ གཤེགས་ པས་ གཞན་ དོན་ དུ་ གཟུགས་ སྐུ་
མངོན་དུ་བྱེད་ལ། ལྷག་མེད་མྱང་འདས་པས་གཟུགས་སོགས་མངོན་དུ་མི་
བྱེད་པའི་དོན་ཡིན་པའི་ཕྱིར། གསུམ་པ་གྲུབ་སྟེ། བསྡུ་བ་ལས། ཕུང་པོ་ལྷག་
མ་དང་བཅས་པ་ལ་གནས་པའི་གནས་གྱུར་པ་ནི་སྐྱེ་མཆེད་དྲུག་དང་འབྲེལ་
བ་ཡིན་ལ། ཕུང་པོའི་ལྷག་མ་མེད་པ་ལ་གནས་པའི་གནས་གྱུར་པ་ནི་སྐྱེ་
མཆེད་དྲུག་དང་འབྲེལ་བ་མེད་པ་ཡིན་ནོ། །ཞེས་གསུངས་པའི་ཕྱིར་རོ།།
དོན་བསྡུ་ན། ཉི་མ་སྦས་པས་སྐབས་འདིར་སྔར་བཤད་པ་ལྟར་མཐར་
ཐུག་ཐེག་པ་གཅིག་ཏུ་གྲུབ་པའི་ལུགས་དང་། མཐར་ཐུག་ཐེག་པ་གསུམ་དུ་
གྲུབ་པའི་ལུགས་གཉིས་གསུངས་ལ། སྔ་མ་ནི་ཊཱིཀ་ཆེན་རིགས་པའི་རྒྱ་མཚོ་
ལས་གསུངས་པ་ལྟར་དང་། ཕྱི་མ་ནི་རྣམ་བཤད་ལས་གསུངས་པ་ལྟར་ཡིན་
པས༑ དེ་གཉིས་ལ་འགལ་བ་ཅུང་ཟད་ཀྱང་མེད་དོ་སྙམ་ཡང་ད་དུང་དཔྱད་
པར་བྱ་བའི་གནས་སོ།།
གཞན་ཡང་། མཐར་ཐུག་ཐེག་པ་གསུམ་དུ་འདོད་པའི་སེམས་ཙམ་པའི་
ལུགས་ ལ། དགྲ་ བཅོམ་ ཐ་ མའི་ སེམས་ ཀྱིས་ ལྷག་ མེད་ དགྲ་ བཅོམ་ པའི་
སེམས་ཀྱི་ཉེར་ལེན་བྱེད་ན་སེམས་ཅན་དུ་བགྲང་བའི་སེམས་ཀྱི་ཉེར་ལེན་
བྱེད་ མི་ དགོས་ ཏེ། ལྷག་ མེད་ དགྲ་ བཅོམ་ པ་ དེ་ སེམས་ ཅན་ དང༌ སངས་
འཕགས་གང་ཡང་མ་ཡིན་པར་ཁས་ལེན་དགོས་པའི་ཕྱིར། དེར་ཐལ། དེ་
སེམས་ཅན་གྱི་ཐ་སྙད་ཀྱི་ཡུལ་མ་ཡིན་པའི་ཕྱིར་ཏེ། དེ་འཕགས་པའི་མཉམ་
གཞག་ཁྱད་པར་ལྔ་ལྡན་གྱི་དོན་དམ་སྤྲོས་བྲལ་གྱི་ཡེ་ཤེས་དང་རོ་གཅིག་པ་
- 410 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
ཙམ་གྱིས་ཕྱེ་བའི་མཉམ་གཞག་པ་ཡིན་པའི་ཕྱིར། རྟགས་གྲུབ་ཅིང་། ཁྱབ་སྟེ།
དེའི་རྒྱུ་མཚན་གྱིས་སེམས་ཅན་དུ་གདགས་པའི་ཁམས་ཐམས་ཅད་དང་འགྲོ་
བ་ཐམས་ཅད་ཀྱི་ཐ་སྙད་མི་བགྲང་བའི་ཕྱིར་ཏེ། བསྡུ་བ་ལས། དབྱིངས་དེར་
ཡོངས་སུ་མྱ་ངན་ལས་འདས་པ་ནི་ལྷ་ཉིད་ཀྱི་གྲངས་སུ་ཡང་མི་འགྲོ་ལ། དྲི་ཟ་
ཉིད་དུ་ཡང་མ་ཡིན། ཀླུ་ཉིད་དུ་ཡང་མ་ཡིན། མི་འམ་ཅི་ཉིད་དུ་ཡང་མ་ཡིན།
ལྷ་མ་ཡིན་ཉིད་དུ་ཡང་མ་ཡིན། གནོད་སྦྱིན་ཉིད་དུ་ཡང་མ་ཡིན་ཞིང་། མི་ཉིད་
ཀྱི་གྲངས་སུ་ཡང་མི་འགྲོ་སྟེ། མདོར་བསྡུས་ན་དེ་ནི་ཕྱོགས་བཅུའི་སེམས་ཅན་
དུ་གདགས་ པའི་ ཁམས་ ཐམས་ ཅད་ དང་། འགྲོ་ བ་ ཐམས་ ཅད་ དང༌། སྐྱེ་
གནས་ ཐམས་ཅད་དང། སྐྱེ་བ་ཐམས་ཅད་དང་། ལུས་ཐོབ་པ་ཐམས་ཅད་
དང་༑ རིགས་བཙུན་པ་ཐམས་ཅད་དང༌། ས་ཐམས་ཅད་པོ་གང་ཡིན་པ་དེ་
དག་གི་གྲངས་སུ་ཡང་མི་འགྲོ་སྟེ། འདི་ལྟར་དབྱིངས་དེ་ནི་སྤྲོས་པ་མེད་པ་སྟེ་།
གྲུབ་པ་རྣམས་ཀྱི་སོ་སོ་རང་རང་གི་རིགས་དང་མཐུན་པ་ཡིན་པའི་ཕྱིར་རོ།།
སྡེ་བསྟན་ལས། སོ་སོ་རང་རིག་པ་དང་མཐུན་པ་ཞེས་བྱུང༌།༽ ཞེས་གསུངས་པའི་ཕྱིར་རོ།།
གཞན་ཡང་། རིགས་ པའི་ རྗེས་འབྲང་གི་སེམས་ཙམ་པ། མཐར་ཐུག་
ཐེག་པ་གཅིག་དང་གསུམ་དུ་གྲུབ་པའི་ལུགས་གཉིས་ཀར་ཡང་། དགྲ་བཅོམ་
ཐ་མའི་སེམས་རྒྱུན་མི་ཆད་པར་འདོད་ཅིང་། དེ་ཡང་དང་པོ་སླ་ལ། གཉིས་པ་
ལྟར་ན། ཞི་བགྲོད་ལྷག་བཅས་དགྲ་བཅོམ་པའི་སེམས་ཀྱིས་རྣམ་མཁྱེན་གྱི་
ཉེར་ལེན་མི་བྱེད་ཀྱང་། ལྷག་མེད་དགྲ་བཅོམ་པའི་སེམས་ཀྱི་ཉེར་ལེན་བྱེད་
པ་དང་། ཡོངས་འགྱུར་ལྷག་བཅས་དགྲ་བཅོམ་པའི་སེམས་ཀྱིས་རྣམ་མཁྱེན་
- 411 -



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གྱི་ཉེར་ལེན་བྱེད་པར་འདོད་པའི་ ཕྱིར་རོ། །དེ་དག་གི་ལྟར་ན། མདོ་དང་
དགོངས་འགྲེལ་ཚད་ལྡན་རྣམས་སུ་ལྷག་མེད་ཀྱི་ཚེ་རིག་པ་རྒྱུན་ཆད་པར་
གསུངས་པ་ཐམས་ཅད་འཁོར་བར་སྐྱེ་བའི་རྒྱུན་བཅད་པའི་དོན་དུ་འཆད་
དགོས་པའི་ཕྱིར་ཏེ། ཤེར་མདོ་ལས། འཁོར་བའི་རྒྱུན་གྱི་ཟམ་པ་བཅད་པ། །
ཞེས་ དང་། ཤནྟི་ པའི་ སྙིང་ པོ་ མཆོག་ ལས། འཁོར་ བའི་ ཟམ་ པ་ བཅད་ པ།
ཞེས་དང་། རྒྱན་སྣང་ལས། ཉོན་མོངས་པ་ཉིད་ཀྱིས་ཡང་སྐྱེ་བ་ཞེས་བྱ་བའི་
རྩ་ བའི་ རྒྱུ་ ལྡོག་ པའི་ ཕྱིར། ཞེས་དང་། གསེར་ ཕྲེང་ ལས། མཚམས་བཅད་
པའི་དོན་འཁོར་བར་སྐྱེ་བའི་རྒྱུ་ལོག་པ་ལ་བཤད་པའི་ཕྱིར་རོ།། ན ་
རྣམ་ངེས་ཊིཀྐའི་རང་ལུགས་ནི། དགྲ་བཅོམ་ཐ་མའི་སེམས་རིགས་འདྲ་ཕྱི་
མ་མཚམས་སྦྱོར་བར་འདོད་དེ། དེ་ཉིད་ལས། འདིའི་ལན་ལ་སློབ་དཔོན་ཉི་
མ་སྦས་པས། ཕུང་པོ་ལྷག་མ་མེད་པའི་གནས་སྐབས་ན་བེམ་རིག་རྒྱུན་ཆད་
པར་བཤད་པ་ཕྱི་རོལ་གྱི་དོན་ཁས་ལེན་པའི་ཉན་ཐོས་མདོ་སྡེ་པའི་ལུགས་
འཆད་པའི་དབང་དུ་བྱས་པ་ཡིན་གྱི། རྣལ་འབྱོར་སྤྱོད་པ་པ་རང་གི་ལུགས་
ལྟར་ན། དེའི་གནས་སྐབས་ན་ཡང་བདག་མེད་རྟོགས་པའི་ཤེས་ རབ་ ཀྱི་
རིགས་འདྲ་རྒྱུན་མི་འཆད་པར་འདོད་པ་ཡིན་ནོ། །ཞེས་བཞེད་པ་ལྟར་ལན་
གདབ་པར་བྱའོ། །ཞེས་གསུངས་པའི་རིགས་པས་གྲུབ་པའི་ཕྱིར་དང་། ཡང་
དེ་ཉིད་ལས། འོ་ན། རྣམ་འགྲེལ་ལེའུ་གཉིས་པར། ཉན་ཐོས་མདོ་སྡེ་པ་དང་
ཐུན་མོང་བའི་སྐྱེ་བ་ཕྱི་མ་སྒྲུབ་པའི་གཏན་ཚིགས་ཇི་ལྟར་ཞེ་ན། གང་ཆགས་
པ་དང་བཅས་པའི་སེམས་ཡིན་ན། རིགས་འདྲ་ཕྱི་མ་མཚམས་སྦྱོར་བས་ཁྱབ་
-412 -



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ། །
སྟེ༑ དཔེར་ན། ད་ལྟར་འདོད་ཆགས་དང་བཅས་པའི་སེམས་ལས་ཞེ་སྡང་དང་
བཅས་པའི་སེམས་མཚམས་སྦྱོར་བ་མངོན་སུམ་གྱིས་གྲུབ་པ་བཞིན། ཐ་མལ་
པ་འཆི་ཁའི་སེམས་ཀྱང་ཆགས་པ་དང་བཅས་པའི་སེམས་ཡིན་ནོ་ཞེས་པའི་
དོན་དུ། དབུ་མའི་དེ་ཁོ་ན་ཉིད་བསྡུས་པའི་འགྲེལ་པར་ བྱང་ཆུབ་སེམས་
དཔའ་ཀ་མ་ལ་ཤི་ལས་གསུངས་པ་ལྟར་ཤེས་པར་བྱའོ། །ཞེས་ཉན་ཐོས་སྡེ་
པ་དང་ཐུན་མོང་བའི་ཞེས་པའི་ཚིག་གི་ནུས་པས་འགྲུབ་པའི་ཕྱིར་རོ།།
ཊཱིཀ་ཆེན་རིགས་པའི་རྒྱ་མཚོ་ལྟར་ན། དགྲ་བཅོམ་པ་འཆི་ཁའི་སེམས་
ཀྱིས་རིགས་འདྲ་ཕྱི་མ་མཚམས་མི་སྦྱོར་བར་འདོད་དེ། དེ་ཉིད་ལས། འོ་ན་
རང་ལུགས་ལ་དགྲ་བཅོམ་པ་འཆི་ཁའི་སེམས་ཁས་ལེན་ནམ་མི་ལེན་ཞེ་ན།
ཁས་ལེན་ཏེ། དགྲ་བཅོམ་པ་ཕུང་པོ་ལྷག་མེད་དུ་མྱ་ངན་ལས་འདའ་བ་ཁས་
ལེན་པའི་ཕྱིར་རོ། །དེ་ལྟ་ན་ཡང་དེ་ཉིད་ཀྱིས་རིགས་འདྲ་ཕྱི་མ་མཚམས་སྦྱོར་
བར་མི་འདོད་དེ། སྐྱེ་བ་གཞན་དུ་ཉིང་མཚམས་སྦྱོར་བའི་རྒྱུ་སྲེད་པ་མེད་པའི་
ཕྱིར་དང་། འདུས་བྱས་ཀྱི་འཇུག་པ་ཐམས་ཅད་ཉེ་བར་ཞི་བའི་མྱང་འདས་
མངོན་དུ་བྱས་པའི་ཕྱིར་རོ། །དེའི་ཕྱིར་སློབ་དཔོན་རྒྱན་མཁན་པོས་ཀྱང་།
ངེད་ཀྱི་གྲུབ་མཐའ་ལས་ནི་དགྲ་བཅོམ་ཐ་མའི་སེམས་འབའ་ཞིག་མཚམས་
སྦྱོར་བ་དང་འགལ་བར་སྟོན་གྱི་འཆི་སེམས་ཐམས་ཅད་མིན་ནོ་ཞེས་བཤད་
དོ༑ ༑འདི་ཉིད་སློབ་དཔོན་གྱི་དགོངས་པར་མངོན་ཏེ། རྣམ་ངེས་ལས། དོན་
བྱེད་ནུས་སྟོང་དངོས་མེད་ཀྱི་མཚན་ཉིད་དུ་བཞག་པ་ལ། དགྲ་བཅོམ་ཐ་མའི་
སེམས་ཀྱིས་མ་ངེས་པ་བརྗོད་པ་ན། སེམས་ཅན་དུ་བགྲང་བའི་སྐད་ཅིག་
- 413-



མ་ཧཱ་པཎྜི་ཏ་རྗེ་བཙུན་བྱམས་པ་ཆོས་གྲགས་ཀྱི་གསུང་འབུམ་པོད་གཉིས་པ།
གཞན་གྱི་ཉེར་ལེན་མི་བྱེད་པས་ཐ་མ་ཞེས་བྱའི། །འབྲས་བུ་ཅུང་ཟད་ཀྱང་མི་
བྱེད་པ་མ་ཡིན་ནོ། །ཞེས་ལན་གདབ་པའི་ཕྱིར་རོ། །དེས་ན་མཐར་ཐུག་ཐེག་
པ་གསུམ་དུ་བཞེད་པར་གསལ་ལོ། །ཞེས་གསུངས་པའི་ཕྱིར་རོ། །
རང་རེའི་ཡིག་ཆར། མྱང་འདས་སྐབས་སེམས་ཙམ་པའི་ལུགས་ལ། ལྷག་
མེད་མྱང་འདས་ཀྱི་ཚེ་རིག་པ་རྒྱུན་པར་གསུངས་པ་དང་། གསེར་ཕྲེང་ལས་
ཀྱང་དེ་བཞིན་དུ་གསུངས་ཤིང་། དེའི་སྒྲུབ་བྱེད་དུ། བསྡུ་བ་ལས། ཕུང་པོའི་
ལྷག་མ་དང་བཅས་པའི་མྱ་ངན་ལས་འདས་པའི། ཞེས་སོགས་དྲངས་པ་ཅི་ཞེ་
ན༑ ལུང་གི་རྗེས་འབྲང་གི་སེམས་ཙམ་པའི་ལུགས་ལ། ལྷག་མེད་ཀྱི་ཚེ་རིག་
པར་རྒྱུན་ཆད་པར་འདོད་པ་དང་། རྒྱུན་མི་ཆད་པར་འདོད་པའི་ལུགས་གཉིས་
ཡོད་པ་ལས། དང་པོའི་དབང་དུ་བྱས་ནས་དེ་ལྟར་བཤད་པའི་ཕྱིར་རོ། །གོང་
དུ་ཉན་ཐོས་སྡེ་པས་ལྷག་མེད་ཀྱི་ཚེ་རིག་པ་རྒྱུན་ཆད་པར་འདོད་པ་བཤད་
ཀྱང་༑ དེ་ལྟར་ཁས་ལེན་པས་ཁྱབ་པ་མ་ངེས་ཏེ། མཛོད་ཀྱི་རྗེས་འབྲང་གི་བྱེ་
སྨྲ་ཁ་ཅིག་གིས་དེ་ལྟར་ཁས་མི་ལེན་པའི་ཕྱིར་ཏེ། འགྲེལ་པ་མངོན་པའི་རྒྱན་
ལས་༑ དགྲ་བཅོམ་དེ་དག་གང་གི་ཚེ་ཟག་བཅས་ ཀྱི་ཕུང་པོ་ཐམས་ཅད་
འགགས་པའི་འགོག་པ་མངོན་དུ་བྱས་པ་དེའི་ཚེ་ནི་ལྷག་མེད་པ་ཞེས་བྱ་སྟེ།
ཞེས་ཟག་བཅས་ཀྱི་ཕུང་པོ་དམིགས་ཀྱིས་བཀར་བ་དང་། ལྷག་མ་མེད་པ་
ཞེས་བདག་པོའི་སྒྲ་སྦྱར་བ་དང་། མཆན་བུ་ལས་ཀྱང་། ཟག་བཅས་ཀྱི་ཕུང་
པོ་ཁེགས་སུ་ཆུག་ཀྱང་། ཟག་མེད་ཀྱི་ཕུང་པོ་མི་ཁེགས་ཏེ་དེ་ལ་བརྟག་འགོག་
མི་འཇུག་པས་སོ། །ཞེས་དང་། དེའི་སྒྲུབ་བྱེད་དུ། ཐ་མའི་སེམས་ནི་སེམས་
- 414-



ཚད་མའི་དཀའ་འགྲེལ་ལེགས་བཤད་གསེར་གྱི་ཚོམ་བུ།
གཞན་དང་། །མཚམས་སྦྱོར་བ་ལ་འགལ་ཅི་ཡོད། །ཅེས་དྲངས་ནས། ཐ་མའི་
སེམས་དགྲ་བཅོམ་ཐ་མའི་སེམས་ལ་སྦྱར་ནས་བཤད་འདུག་པའི་ཕྱིར་རོ།།
འགྲེལ་བྱེད་གཞན་ཕལ་ཆེ་བས་ཐ་མལ་པ་འཆི་ཁའི་སེམས་ལ་སྦྱར་ནས་
བཤད་ཀྱང་། འདིར་དེ་ལྟར་སྦྱར་བ་སྐྱོན་མ་ཡིན་ཏེ། སློབ་དཔོན་ཉི་མ་སྦས་
པས་ ཀྱང་། དགྲ་བཅོམ་ཐ་མའི་སེམས་ལ་སྦྱར་ནས་བཤད་པའི་ ཕྱིར་རོ།།
འོན་ཀྱང་རྣམ་འགྲེལ་ལུགས་བརྒྱ་ལྡན་ཡིན་པས་དེ་གཉིས་ཀ་རྩ་བའི་དགོངས་
པར་ གནས་ པ་ ཡིན་ ནོ། །ཞེས་ཚད་མ་རྣམ་འགྲེལ་གྱི་དཀའ་བའི་གནད་གསལ་བར་བྱེད་པ་ལེགས་བཤད་
གསེར་གྱི་ཚོམ་བུ་ཞེས་བྱ་བའི་རྩོམ་འཕྲོ་ཅན་འདི་ནི། དོན་གཉེར་ཅན་དུ་མས་ནན་ཏན་ཆེན་པོས་བསྐུལ་བའི་དོན་དུ་མཁན་
ཆེན་རྡོ་རྗེ་འཆང་ཆེན་པོ་༧རྗེ་བཙུན་བྱམས་པ་ཆོས་གྲགས་དཔལ་བཟང་པོས་མཛད་པའོ།། ༼མཆན། དེ་ཡང་རྗེ་ཉིད་ཀྱི་ཞལ་
ནས༑ དང་པོར་དཀའ་བའི་གནད་རྣམས་གཏན་ལ་ཕབ་ནས་རྗེས་སུ་གཞུང་སྤྱིའི་འཆད་ཚུལ་དང་མཐུན་པ་ཞིག་བྱེད་དགོས་
གསུངས་ནའང་། མགོན་པོ་མཆོག་བསྟན་འགྲོའི་དོན་དུ་འཆད་རྩོད་ཀྱིས་ཐུགས་བྲེལ་ཆེ་བས་རེ་ཞིག་འདི་ཙམ་ལས་མ་གྲུབ་
པའི་སྐབས་དེར་གཞན་དོན་དུ་གཤེགས་སོ།།༽ འགྲོ་དོན་འཕེལ།། །།
། ཆབ་དགོན་དགེ་ལྡན་བྱམས་པ་གླིང་གི་ཆོས་ར་དངོས་གཞིའི་སྐབས་ཀྱི་སྨོན་ཚིག་ནི། །
ལྟ་སྒོམ་ཚུལ་གཙང་སྤྱོད་པ་མ་འཁྲུལ་བའི།།
མཁས་མང་ཚོགས་ཀྱིས་དགེ་ལྡན་བྱམས་པ་གླིང༌།།
རྟག་ཏུ་ཡོངས་གང་བློ་བཟང་རྒྱལ་བ་ཡི། །
བཞེད་སྲོལ་དྲི་མེད་རིང་ལུགས་ཡར་རྒྱས་ཤོག །
- 415 -



ਨੂੰ ਸ਼ਾਮਲ ਸਨ। ਉਸ ਲਈ ॥
ਆ । ਮਈ 12 ਮਈ
ਨਾਲ
ਦੁਲ 28
ਸਨ ਅਲ ਬਰੂਨ ਪਸਰ
|
1 ਚਮਮ ਗਰੁਪ
ਨ ਉਸਾਰੂ ਲਈ ਲਿਖ ਸਕਦਾ ਹੈ
ਮਨ ਨੂੰ ਇਕ



རྩོམ་སྒྲིག་འགན་འཁུར་པ། །
责任编辑:
སྒྲོལ་མ་ཆོས་མཚོ།
卓玛青措
༄༅། །མཁན་ཆེན་རྡོ་རྗེ་འཆང་རྗེ་བཙུན་བྱམས་པ་ཆོས་གྲགས་
དཔལ་བཟང་པོ་མཆོག་གི་གསུང་འབུམ་བཞུགས་སོ། །
གཙོ་སྒྲིག་པ། བྱམས་པ་སྐལ་ལྡན།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན།། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་སྲིད་ཨང་གྲངས། 100013
ཁ་པར་ཨང་གྲངས། ། 010 - 64227665
བརྒྱུད་འཚོང་མཁན། ། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
787mm x1092mm 1/16
པར་ཤོག
27. 5
པར་གཞིའི་སྒྲིག་ཐེངས། 2010ལོའི་ཟླ་6པར་པར་གཞི་དང་པོ་བསྒྲིགས།
པར་ཐེངས། 2010ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001 -4500
རིན་གོང༌། སྒོར་ 168 .00
ISBN 978 -7 -105 - 10811 -4/_K• 1916( #f 165）



图书在版编目(CIP)数据
强巴曲扎文集,2:藏文/向巴嘎登编,- -北京:
民族出版社,2010.5
ISBN 978-7-105 -10811-4
I.. 0强… 1.0向…. 0喇嘛教 - 文集 - 藏语2)
藏学 - 文集 - 藏语 IN. DB946.6-532) K281.4-53
中国版本图书馆 CIP 数据核字(2010) 第092185号
民族出版社出版发行
(北京市和平里北街14号 邮编 100013)
http://www.mzcbs.com
北京艺辉印刷有限公司印刷
各地新华书店经销
2010年6月第1版 2010年6月北京第1次印刷
开本:787mm x 1092mm 1/16 印张:27.5
印数:0001-4500 册 总定价:168.00 元
ISBN 978-7-105 - 10811-4 / K.1916(藏 165)
(藏编室电话:64275311 藏文发行科电话:64227665)



༄༅། །ལྷུན་གྲུབ་ཆོས་དབྱིངས་ཕོ་བྲང་དམ་པ་ནས།།
གདུག་པ་འདུལ་ཕྱིར་དྲག་མོའི་སྐུར་བསྟན་ཡང༌།།
དངོས་གྲུབ་རིན་ཆེན་འདོད་དགུའི་ཆར་འབེབས་མ།།
དམག་ཟོར་རྒྱལ་མོའི་ཞབས་ལ་ཕྱག་འཚལ་ལོ།།



责任编辑:卓玛青措
O)
ཚུལ་གཙང་ལྟ་སྒོམ་སྤྱོད་པ་མ་འཁྲུལ་བའི། །
མཁས་མང་ཚོགས་ཀྱིས་དགེ་ལྡན་བྱམས་པ་གླིང་། །
རྟག་ཏུ་ཡོངས་གང་བློ་བཟང་རྒྱལ་བ་ཡི། །
བཞེད་སྲོལ་དྲི་མེད་རིང་ལུགས་ཡར་རྒྱས་ཤོག །
IsBN 978-7-105-10811-༦
97871 051 08 1 14">
%E5t:168.00 TU
